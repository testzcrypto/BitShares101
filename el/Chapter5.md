# Κεφάλαιο 5: BitUSD για τον καταναλωτή

Τώρα που γνωρίζουμε πώς λειτουργεί το bitUSD στη βάση του, ας ρίξουμε μια ματιά στο τι σημαίνει αυτό για τον καταναλωτή. Στην αρχή αυτού του βιβλίου, πρόβλεψα μερικές απίστευτες περιπτώσεις χρήσης για το Bitshares. Το BitUSD είναι μία από αυτές τις απίστευτες περιπτώσεις χρήσης. Ο μέσος καταναλωτής όμως δεν έχει ούτε το χρόνο ούτε τη διάθεση να κατανοήσει τις βασικές αγορές που υποστηρίζουν αυτό το χρηματοδοτικό μέσο. Ομοίως, ο μέσος χρήστης του Αμερικανικού δολαρίου δεν κατανοεί τη νομισματική πολιτική που στηρίζει το παραστατικό νόμισμα του. Αλλά αυτό «δουλεύει». Σε αυτό το κεφάλαιο, θα εξετάσουμε πώς θα «δουλέψει» το bitUSD για το μέσο χρήστη. Με άλλα λόγια, ποιες είναι οι περιπτώσεις χρήσης του bitUSD εκτός από το να είναι ένα συμβόλαιο παράγωγου;

Εδώ είναι όπου τα Bitassets όπως το bitUSD γίνονται πραγματικά συναρπαστικά.

Τα τρία μεγάλα πλεονεκτήματα που έχει το bitUSD έναντι των μη κρυπτο-εργαλείων είναι:
1. Η ικανότητα να διατηρεί την ιδιωτικότητα των αγορών σας(purchasing privacy).
2. Είναι αδύνατη η κατάσχεση από τις απολυταρχικές κυβερνήσεις. Αυτό είναι μια τεράστια νίκη για τον κόσμο που ζεί υπό καθεστώς τυραννίας.
3. Λειτουργεί σε trustless περιβάλλον που ονομάζεται Blockchain. Δεν υπάρχουν τρίτοι και δεν είναι απαραίτητη καμιά εμπιστοσύνη.

Στην πραγματικότητα, όλα τα οφέλη του Bitcoin είναι διαθέσιμα για τους χρήστες bitUSD συν αυτά που συζητούνται παρακάτω.

Έχω δημιουργήσει 10 από αυτά για αρχή, αλλά νομίζω ότι οι χρήσεις του bitUSD είναι σχεδόν απεριόριστες.

##### #1
Ας δούμε το bitUSD ως ένα ανταγωνιστή των λογαριασμών καταθέσεων προθεσμίας (CD). Αν δεν είστε από τις ΗΠΑ, ένας προθεσμιακός λογαριασμός είναι ένας κανονικός τραπεζικός λογαριασμός στον οποίο μπορείτε να πάρετε ένα ελαφρώς υψηλότερο επιτόκιο κλειδώνοντας τα χρήματά σας για ένα καθορισμένο χρονικό διάστημα.

Ας συγκρίνουμε το να κλειδώσετε τα χρήματα σας σε ένα προθεσμιακό λογαριασμό για ένα έτος, με το να αφήσετε τα χρήματά σας για ένα χρόνο σε bitUSD.

Σύμφωνα με το www.Chase.com (Μία από τις μεγαλύτερες τράπεζες στην Αμερική) το υψηλότερο επιτόκιο που μπορείτε να πάρετε τώρα για ένα έτος σ’ένα προθεσμιακό λογαριασμό είναι 0,05% ετησίως. Γι 'αυτό το εξαιρετικό ποσοστό θα πρέπει να καταθέσετε το ελάχιστο ποσό των $ 100.000. Υπάρχουν χρεώσεις λογαριασμού που πρέπει να εξετάσετε, όπως και κυρώσεις, αν χρειαστεί να ξοδέψετε τα χρήματά σας νωρίτερα. Διατίθεται μόνο για τους πολίτες των ΗΠΑ.

Με το bitUSD, το τρέχον μεταβλητό επιτόκιο είναι 5% ετησίως. Αυτή είναι μια αύξηση 10,000% σε σχέση με το δημοσιευμένο επιτόκιο της Chase. Δεν υπάρχουν ελάχιστα όρια και τα χρήματά σας δεν είναι κλειδωμένα κάπου. Κάθε μήνα που διατηρείτε το bitUSD αποκτάτε το συγκεκριμένο μεταβλητό επιτόκιο. Δεν υπάρχουν χρεώσεις λογαριασμού και δεν επιβάλλονται κυρώσεις για να ξοδέψετε τα δικά σας χρήματα. Είναι διαθέσιμο σε όλους πάνω στη Γη.

Αλλά, σας ακούω να ρωτάτε... «Πόσο ασφαλή είναι τα χρήματά σας;» Αυτό είναι μια εύλογη ερώτηση.

Δεν υπάρχει καμία τέτοια σύγκριση, επειδή τα κρυπτο-νομίσματα είναι απλά εντελώς διαφορετικά.

Αλλά ας το μελετήσουμε όσο καλύτερα μπορούμε. Υπάρχουν τρία επίπεδα ασφάλειας για τις αμερικανικές τράπεζες όπως η Chase.

1. Η Chase Corporation εξασφαλίζει τα χρήματά σας.
2. Η κατάθεσή σας είναι ασφαλισμένη με την FDIC (Federal Deposit Insurance Corporation – Οργανισμός Ομοσπονδιακής Ασφάλισης Καταθέσεων).
3. Επειδή εμπίπτουν στην κατηγορία «πολύ μεγάλη για να αποτύχει» (too big to fail), η Chase μπορεί να διασωθεί από τους φορολογούμενους πολίτες των Ηνωμένων Πολιτειών.

Θα μπορούσα να περάσω μέρες αναλύοντας την αξία του καθενός από αυτούς τους μηχανισμούς, αλλά θέλω να προχωρήσω αυτό το κεφάλαιο, έτσι θα είμαι σύντομος.

Θα ήθελα να παρατηρήσετε τα δεδομένα και να δείτε ότι οι περισσότερες τράπεζες στη Δύση έχουν απίστευτα μικρά επίπεδα κεφαλαίου και ρευστότητας - το ακριβώς αντίθετο από ό, τι μια ασφαλής τράπεζα υποτίθεται ότι θα έπρεπε έχει.

Υποστηρίζονται από ανεπαρκώς κεφαλαιοποιημένα ταμεία ασφάλισης καταθέσεων, τα οποία είναι εγγυημένα από χρεωκοπημένες κυβερνήσεις.

Επίσης έχετε υπόψιν σας ότι, ακόμα και αν η τράπεζά σας είναι επαρκώς κεφαλαιοποιημένη, υπάρχει ο κίνδυνος ότι θα χάσετε χρήματα σε μια βάση προσαρμοσμένη στον πληθωρισμό, αν διατηρείτε τις αποταμιεύσεις σας εκεί. Ο πληθωρισμός είναι υψηλότερος από το επιτόκιο σας. Έτσι, αν αποθηκεύσετε τα χρήματά σας σε μια τράπεζα, σίγουρα θα έχετε κάποια απώλεια. 

Στην τελευταία κατάρρευση της αγοράς ακινήτων το 2008, αυτά τα μικρά επίπεδα κεφαλαίου και ρευστότητας δεν ήταν αρκετά. Πολλές μεγάλες τράπεζες στη Δύση, όπως η Chase κατέστησαν χρεωκόπημένες και οι πελάτες ήταν έτοιμοι να χάσουν κάποιες από τις καταθέσεις τους. Σώθηκαν μόνο με μία διάσωση (bail out) από την ομοσπονδιακή κυβέρνηση.

Η ομοσπονδιακή κυβέρνηση ήταν χρεωμένη 8 τρισ. δολάρια και τώρα είναι χρεωμένη 18 τρισ. δολάρια. Θυμηθείτε, εκείνους τους επιχειρηματικούς κύκλους τους οποίους μας έβαλαν να υποστούμε οι οποίοι έχουν κατά μέσο όρο διάρκεια 7 χρόνια, με απόκλιση +/- 2 έτη, 2008 συν 7 έτη μας φέρνει στο 2015. Μπορεί να μην συμβεί το 2015, αλλά μια διόρθωση έρχεται σύντομα. Όταν επέλθει η επόμενη έκρηξη της φούσκας ακινήτων, θα διασώσει μήπως η κυβέρνηση των ΗΠΑ τις τράπεζες για ακόμη μια φορά;

Φαίνεται λίγο απίθανο να γίνει. Επιτρέψτε μου να σας πω γιατί. Μετά από μια τραπεζική αποτυχία στην Κύπρο τον Απρίλιο του 2013, η Ευρωπαϊκή Κεντρική Τράπεζα δοκίμασε ένα διαφορετικό μοντέλο. Αντί να πάρει χρήματα από τους φορολογούμενους και να τα δώσει στις χρεωκοπημένες τράπεζες, τα πήρε από τους καταθέτες. Αυτή η διαδικασία είναι γνωστή ως bail-in αντί για bail-out.

Την επομένη των γεγονότων της Κύπρου, ο Ben Bernanke, τότε επικεφαλής της Ομοσπονδιακής Τράπεζας των ΗΠΑ, δήλωσε ότι αν μια κρίση στο στυλ του 2008 συνέβαινε στην Αμερική ξανά, το μοντέλο του bail in πιθανότατα θα χρησιμοποιείτο, λόγω της επιτυχίας των bail-ins της Κύπρου. Αυτό βέβαιο ισχύει εάν νομίζετε ότι το να χάνουν οι καταθέτες το ήμισυ των αποταμιεύσεων τους μετράει ως επιτυχία.

Η Ευρωπαϊκή Κεντρική Τράπεζα, το ΔΝΤ, η Κεντρική Τράπεζα της Αυστραλίας και η Κεντρική Τράπεζα του Καναδά, επανέλαβαν επίσης τη πεποίθηση αυτή.

Το Διεθνές Νομισματικό Ταμείο έφθασε μάλιστα στο σημείο να δημοσιεύσει μια έκθεση λέγοντας ότι το κλειδί για την επιτυχία αυτή ήταν ότι οι καταθέτες δεν το πρόβλεψαν. Αυτό σημαίνει ότι οι κυβερνήσεις και οι τράπεζες θα δεν θα σας δώσουν καμία προειδοποίηση αν πρόκειται να συμβεί κάτι τέτοιο.

Η πραγματικότητα είναι ότι αφήνοντας τα χρήματά σας σε μια τράπεζα τα θέτετε σε κίνδυνο σε περίπτωση αρνητικού πραγματικού επιτοκίου. Δηλαδή ρισκάρετε τα χρήματά σας για μια εγγυημένη απώλεια.

Αν και πιστεύω ότι οι δυτικές τράπεζες δεν είναι τόσο ασφαλείς όσο πιστεύουν οι περισσότεροι, φανταστείτε πόσο πιο ευάλωτες είναι οι τράπεζες σε χώρες όπως η Αργεντινή και η Βενεζουέλα. Μερικές από αυτές είναι σε κατάσταση χάους. Πρόσφατα οι Γερμανικές τράπεζες άρχισαν να χρεώνουν τους πελάτες τους με τόκο για να αποθηκεύσουν τα χρήματά τους σε αυτές λόγω αρνητικών επιτοκίων από την Ευρωπαϊκή Κεντρική Τράπεζα.

Το παγκόσμιο τραπεζικό σύστημα είναι πολύ, πολύ άρρωστο.

Σε όλο τον κόσμο, οι καταστροφικές πρακτικές των αποθεματικών των τραπεζών έχουν αφήσει τους καταθέτες ιδιαίτερα ευάλωτους. Οι άνθρωποι αρχίζουν να αναζητούν εναλλακτικές λύσεις για την αποθήκευση του πλούτου τους.

Έτσι, πόσο ασφαλής είναι τα χρήματά σας σε bitUSD; Καταρχήν, τα χρήματά σας είναι εξασφαλισμένα με 300% εγγυήσεις σε Bitshares.

Είναι δεδομένο ότι τα Bitshares είναι μια νέα ιδέα και κατά πάσα πιθανότητα θα υπόκεινται σε μεγάλες διακυμάνσεις στην τιμή. Όμως, οι διακυμάνσεις της τιμής θα πρέπει να είναι τόσο μεγάλες ώστε ο πελάτης να χάσει οποιοδήποτε μέρος ή το σύνολο των χρημάτων του – μεγαλύτερες διακυμάνσεις ακόμη και από αυτές που είχε το Bitcoin στα αρχικά του στάδια. Σίγουρα υπάρχουν πιθανότητες και είναι στο χέρι του καθένα να εκτιμήσει το ρίσκο από μόνος του. Ένα πράγμα είναι πιθανό όμως· αν τα Bitshares αποκτήσουν περισσότερους χρήστες και οι δεξαμενές ρευστότητας γίνουν μεγαλύτερες, τότε η αστάθεια θα γίνεται ολοένα και μικρότερη.

Για τον τύπο ατόμου που αποθηκεύει κάποια μερίδα του πλούτου του σε ένα Bitasset για ένα θετικό πραγματικό επιτόκιο, θα μπορούσε να είναι η σωστή κίνηση. Ειδικότερα για τα δισεκατομμύρια των ανθρώπων που είναι αποκλεισμένοι από το τραπεζικό σύστημα.

##### #2
Νόμισμα και πληρωμές. Όλοι γνωρίζουμε τις εκπληκτικές δυνατότητες του Bitcoin για τον εξ ορθολογισμό των πληρωμών, ιδίως των online πληρωμών. Αλλά υπάρχουν ορισμένοι τομείς στους οποίους το bitUSD, έχει πολύ ανώτερη λειτουργικότητα από το Bitcoin, όταν χρησιμοποιείται ως μηχανισμός πληρωμών.

Ο πρώτος είναι ότι ένας έμπορος δεν λαμβάνει ένα αρκετά ασταθές νόμισμα. Αυτό σημαίνει ότι δεν έχει κίνητρα για να το πουλήσει αμέσως για να κλειδώσει τα κέρδη του. Μπορεί να φυλάξει τα bitUSD για μέρες, μήνες ή χρόνια, χωρίς να χάσει ή να κερδίσει οποιαδήποτε αγοραστική δύναμη σε σύγκριση με το Αμερικανικό δολάριο. Αυτό θα επιτρέψει σε άτομα να κατέχουν μέρος ή το σύνολο του νομίσματος για μεγαλύτερες περιόδους. Αυτό είναι αληθές αν λάβετε υπόψη ότι οι έμποροι μπορούν να κερδίσουν ένα πολύ υψηλότερο επιτόκιο φυλάγοντας bitUSD, από ότι αν το μετέτρεπαν σε «πραγματικό» χρήμα και το έβαζαν στην τράπεζά τους. Αυτό θα οδηγήσει περισσότερους ανθρώπους να είναι σε θέση να διατηρήσουν τον πλούτο τους έξω από το τραπεζικό σύστημα και θα επισπεύσει τα αποτελέσματα του δικτύου. Υπάρχουν πολλές επιχειρήσεις που δέχονται Bitcoin, αλλά ποτέ δεν τα φυλάνε. Με το bitUSD, οι επιχειρήσεις έχουν κίνητρο να φυλάξουν bitUSD λόγω του επιτοκίου.

Το δεύτερο πλεονέκτημα που το bitUSD έχει υπέρ του Bitcoin είναι επειδή είναι σταθερό σε τιμή μπορείτε να ορίσετε επαναλαμβανόμενες πληρωμές. Είναι εύκολο να πληρώνετε 9,99 bitUSD κάθε μήνα, αλλά αν το δοκιμάζατε αυτό με Bitcoin, δηλαδή μισό Bitcoin ανά μήνα, η αξία της πληρωμής σας θα μπορούσε να αλλάξει δραματικά. Θα μπορούσατε βέβαια να το κάνετε με τη συμμετοχή τρίτου, αλλά όχι σε επίπεδο πελάτη. Έτσι το bitUSD, σε σύγκριση με άλλα κρυπτο-νομίσματα, ανοίγει ευκαιρίες για ένα ολοκαίνουριο φάσμα εμπόρων που βασίζονται σε συνεχείς πληρωμές.

Το τρίτο πλεονέκτημα είναι ότι δεν υπάρχει καμιά ανάγκη για συναλλαγματικές μετατροπές. Ο πελάτης είναι ήδη εξοικειωμένος στο να σκέφτεται σε bitUSD όρους και καταλαβαίνει τι σημαίνουν. Το γεγονός αυτό και μόνο θα βοηθήσει δραματικά στην υιοθέτηση του από τον χρήστη.

Το τέταρτο πλεονέκτημα είναι ότι ακόμα κι αν οι εταιρείες που επεξεργάζονται τις πληρωμές όπως η Bitpay μπορούν να βοηθήσουν κόσμο και τους σχετικά πλούσιους έμπορους, να εξαλείψουν την έκθεση τους στη μεταβλητότητα των τιμών, δεν υπάρχει τέτοια υπηρεσία για εκείνους που το χρειάζονται περισσότερο. Μιλάω φυσικά για τους πολύ φτωχούς ανθρώπους στον κόσμο. Είτε πρόκειται για τους άστεγους στην πόλη σας ή για οποιονδήποτε από τους 3 δισεκατομμύρια ανθρώπους σε όλο τον κόσμο που δεν διαθέτουν τραπεζικό λογαριασμό. Αυτοί οι ιδιαίτερα άποροι άνθρωποι αποκλείονται από το σύστημα χρηματοδότησης του 21ου αιώνα, μόνο και μόνο επειδή δεν έχουν μόνιμη διεύθυνση ή δεν μπορούν να αντέξουν οικονομικά τις τραπεζικές προμήθειες. Το BitUSD επιτρέπει στους ανθρώπους που το χρειάζονται περισσότερο να κάνουν εμπορικές συναλλαγές σε ένα πιο σταθερό κρυπτο-νόμισμα με έναν τρόπο που δεν είχαν ποτέ στη διάθεσή τους.

Αν η Bitpay ή η Coinbase ή άλλες επιθυμούσαν να ενσωματώσουν το bitUSD ως μια επιλογή, θα ήταν σε θέση να αξιοποιήσουν δισεκατομμύρια νέων πελατών εκτός του τραπεζικού συστήματος. Αν δεν το κάνουν αυτές, κάποιος άλλος θα το κάνει.

##### #3
Αποκεντρωμένα κλειδώματα (Decentralized Locks). Μιλήσαμε σε προηγούμενο κεφάλαιο για ένα εξαιρετικό προϊόν από μια εταιρεία στον Παναμά που ονομάζεται Coinapult. Το προϊόν αυτό ονομαζόταν Locks, και βοήθησε τους χρήστες να διατηρούν την αξία του Bitcoin τους ανεξάρτητα από την τιμή του Bitcoin. Είναι όμως μια συγκεντροποιημένη λύση και ως εκ τούτου έχει πολλά τρωτά σημεία. Το BitUSD θα επιτρέψει στους χρήστες να επιτύχουν το ίδιο αποτέλεσμα, διατηρώντας ταυτόχρονα τα ιδιωτικά κλειδιά του πλούτου τους, ακόμη και όταν είναι «κλειδωμένα» με την αξία ενός συγκεκριμένου στοιχείου ενεργητικού.

##### #4
Ένα κρυπτο-νόμισμα που επιτρέπει συνεχείς πληρωμές. Έχουμε αναφερθεί σε αυτό νωρίτερα, αλλά νομίζω ότι αξίζει περισσότερη προσοχή. Μία από τις εξειδικευμένες αγορές που χρειάζονται απελπισμένα ένα κρυπτο-νόμισμα είναι οι αγορές από το σπίτι ή τηλεαγορές. Οι εμπορικές χρεώσεις τους είναι απίστευτα υψηλές, οι επιστροφές χρεώσεων ακριβές, και δεν είναι ασυνήθιστο για τους εν λόγω εμπόρους να χάσουν το 10-20% των εσόδων τους όταν χρησιμοποιούνται πιστωτικές κάρτες για τις αγορές. Γιατί, λοιπόν, δεν έχουμε δει το Bitcoin να κάνει τεράστια ανοίγματα σε αυτή την κοινότητα; Η απάντηση είναι ότι η βιομηχανία είναι χτισμένη στις συνεχείς πληρωμές. Τα περισσότερα προϊόντα τηλεαγορών βασίζονται σε μια εκ νέου τιμολόγηση μιας κρέμας ή σε ξαναγέμισμα για περίπου $5 έως $30 ανά μήνα. Το BitUSD είναι το μόνο κρυπτο-νόμισμα που μπορεί να λύσει τις ανάγκες αυτού του δικτύου αγορών. Σκεφτείτε τη συνδρομή σας για τηλέφωνο, για καλωδιακή τηλεόραση, για Internet, ή το Netflix. Όλες αυτές οι βιομηχανίες βασίζονται στις πληρωμές συνδρομής και τα νομίσματα όπως το Bitcoin απλά δεν μπορούν να ανταποκριθούν στις ανάγκες τους - τουλάχιστον όχι χωρίς έναν τρίτο.

Υπάρχει επίσης ένα ακόμη χαρακτηριστικό των Bitshares που θα βοηθήσει το δίκτυο αγορών από το σπίτι το οποίο δεν έχω καν αναφέρει ακόμη. Οι αγορές από το σπίτι λειτουργούν με τηλεφωνικές πωλήσεις. Η λήψη μιας διεύθυνσης Bitcoin μέσω τηλεφώνου αποτελεί μια μεγάλη πρόκληση χωρίς τη χρησιμοποίηση λογισμικού από τρίτους.

Τα Bitshares έχουν ονόματα φιλικά προς το χρήστη, ενσωματωμένα ακριβώς μέσα στο πρωτόκολλο.

Η πρωτοποριακή στρατηγική τους, που ονομάζεται ΤΙΤΑΝ (Transfer Invisibly To Any Name) επιτρέπει σε άτομα να καταχωρήσουν ένα όνομα φιλικό προς το χρήστη στο Blockchain διατηρώντας παράλληλα την ιδιωτικότητα όλων των συναλλαγών. Αυτά τα φιλικά προς το χρήστη ονόματα είναι ιδανικά για τηλεφωνικές πωλήσεις. Το άτομο τηλεφωνικών πωλήσεων μπορεί να ζητήσει από τον αγοραστή να πληρώσει απλά στο «Homeshopping.» Αυτό είναι πολύ πιο εύκολο από το να ζητάς κάποιον να πληρώσει στο 3J98t1WpEZ73CNmQviecrnyiWrnqRhWNLy.

##### #5
«Έξυπνο αποκεντρωμένο πορτοφόλι» (Decentralized Smart Wallet). Ένα «έξυπνο πορτοφόλι» είναι ένα πορτοφόλι που θα αλλάζει νομίσματα για εσάς άμεσα και απρόσκοπτα. Ας πούμε λοιπόν ότι ένας Αμερικανός τουρίστας έχει bitUSD στο πορτοφόλι του, αλλά κάνει διακοπές στην Ευρώπη και ο έμπορος δέχεται μόνο bitEuro. Πριν από το Bitshares, ένας τρίτος ήταν απαραίτητος για να μετατρέπει ένα νόμισμα σε ένα άλλο. Αυτό, φυσικά, έχει όλα τα προβλήματα μιας συγκεντρωτικής λύσης και είναι δαπανηρό για έναν τρίτο να το διαχειριστεί και να βγάλει κέρδος. Με το Bitshares, αυτή η διαδικασία μπορεί να είναι απρόσκοπτη και να μην κοστίσει σχεδόν τίποτα.

Μια άλλη περίπτωση χρήσης είναι αυτή ενός «προετοιμαστή» ο οποίος θέλει να αποδεχθεί χρυσό ή ασήμι ως μέσο πληρωμής. Ο χρήστης μπορεί να πληρώσει σε bitUSD και ο έμπορος μπορεί να λάβει bitGLD ή bitSLV. Έτσι όλα τα συμβαλλόμενα μέρη χρησιμοποίησαν το νόμισμα που ήθελαν, και το «έξυπνο πορτοφόλι» επιμελήθηκε την μετατροπή απρόσκοπτα, χωρίς τρίτους.

##### #6
Τραπεζικοί λογαριασμοί σε ξένα νομίσματα. Αυτή τη στιγμή είναι πολύ δύσκολο για το μέσο πελάτη μιας τράπεζας να έχει έναν τραπεζικό λογαριασμό σε ένα νόμισμα διαφορετικό από εκείνο της χώρας που αυτός ή αυτή βρίσκεται. Για παράδειγμα, ας υποθέσουμε ότι ζείτε στην Αμερική και ανησυχείτε ότι, επειδή η Fed τυπώνει πολύ χρήμα μπορεί να υπάρξει πληθωρισμός. Δεν είναι και τόσο εύκολο να πάτε στη τράπεζά σας και να πείτε ότι θέλετε να ανοίξετε ένα λογαριασμό σε δολάρια Σιγκαπούρης ή δολάρια Αυστραλίας ή οποιοδήποτε άλλο ξένο νόμισμα. Με τα Bitshares, μπορείτε να κάνετε αλλαγές σε οποιοδήποτε νόμισμα θέλετε. Δεν χρειάζεται να ζητήσετε την άδεια από κανέναν· κανείς δεν μπορεί να σας σταματήσει, δεν υπάρχουν ελάχιστα όρια, και μπορείτε να το κάνετε μόνοι σας μέσα σε λίγα δευτερόλεπτα.

Υπάρχουν πολλές διαδικτυακές κοινότητες που προετοιμάζονται για την κατάρρευση του δολαρίου, και προσωπικά ξέρω πολλούς ανθρώπους που έχουν ταξιδέψει σε μια άλλη χώρα μόνο και μόνο για να ανοίξουν ένα τραπεζικό λογαριασμό και να αποθηκεύσουν μερικά από τα πλούτη τους σε ένα λογαριασμό που δεν είναι σε Αμερικάνικα δολάρια.

##### #7
Τραπεζικοί λογαριασμοί σε βασικά εμπορεύματα. Τι γίνεται αν νομίζετε ότι κανένα εθνικό νόμισμα δεν είναι καλό για τις αποταμιεύσεις σας? Τι γίνεται αν θέλετε οι αποταμιεύσεις σας να είναι συνδεμένες με την αξία του χρυσού, του ασημιού, του πετρελαίου ή του σιταριού; Στο Bitshares πορτοφόλι σας, μπορείτε να αλλάξετε σε τι είναι εκτεθειμένες οι αποταμιεύσεις σας μέσα σε ένα δευτερόλεπτο, για σχεδόν μηδενικό κόστος. Κερδίζοντας τόκο πάνω στις καταθέσεις σας. Μια ερώτηση προς όλους αυτούς τους ανθρώπους που έχουν ΔΑΚ (Διαπραγματεύσιμα Αμοιβαία Κεφάλαια) σε χρυσό, ασήμι, ή οτιδήποτε άλλο, κερδίζετε τόκο στα κεφάλαια σας, ή πληρώνετε μεσάζοντες για το προνόμιο της έκθεσης σε αυτές τις τιμές; Με τα Bitshares, μπορείτε να έχετε έκθεση στην τιμή οποιουδήποτε αγαθού και να κερδίσετε τόκο πάνω στις εκμεταλεύσεις σας. Το BitGLD κερδίζει τόκο όπως ακριβώς και το bitUSD. Όλα τα Bitassets το κάνουν.

##### #8
Εξορθολογισμός πλατφόρμων για συναλλαγές κρυπτο-νομισμάτων. Τη προηγούμενη χρονιά, το Bitcoin έχει προσέλκυσε πολλούς χρηματιστές. Πολλοί είναι εκείνοι οι οποίοι δεν ενδιαφέρονται για το ίδιο το Bitcoin, αλλά επειδή μπορούν να το ανταλλάξουν με σκοπό το κέρδος. Εκατοντάδες εκατομμύρια δολάρια ετησίως κάνουν ανταλλαγές με το Bitcoin σε ανταλλακτήρια. Οι εν λόγω χρηματιστές δεν λαμβάνουν τόκους στις εκμεταλλεύσεις τους και εκτίθενται σε σενάρια καταστροφών όπως αυτό της Mt. Gox. Όλα τα προβλήματα που συνδέονται με συγκεντροποιημένες λύσεις για τα χρηματιστήρια εκείνα μπορούν να εξαλειφθούν. Για ψίχουλα, οι χρηματιστές μπορούν να ανταλλάζουν το bitBTC και το bitUSD στην πλατφόρμα του Bitshares. Αυτό τους εκθέτει στην τιμή του Bitcoin, του δολαρίου, ή οποιουδήποτε άλλου νομίσματος, χωρίς ποτέ να χάνουν τον έλεγχο των χρημάτων τους ή να εμπιστεύονται οποιονδήποτε τρίτο. Το φαινόμενο του «Goxing» δεν μπορεί να συμβεί ποτέ στο Blockchain του Bitshares.

##### #9
Κερδίζετε τόκο πάνω στα Bitcoin σας. Γιατί να διατηρείτε Bitcoin, όταν μπορείτε να κρατήσετε ένα παράγωγο του Bitcoin που ακολουθεί την τιμή του Bitcoin και σας πληρώνει τόκο; Το bitBTC είναι έτοιμο και σας περιμένει.

##### #10
Τα δάνεια σε κρυπτο-νόμισμα ήταν σχεδόν αδύνατα να γίνουν. Αυτό είναι κάτι που σπάνια συζητιέται, αλλά νομίζω ότι κρατά το Bitcoin στο περιθώριο όσο τίποτα άλλο. Οι επιχειρήσεις και οι ιδιώτες δεν δανείζονται στ' αλήθεια Bitcoin, επειδή είναι πολύ ασταθές. Φανταστείτε ότι ήθελα να δανειστώ 1000 Bitcoin σήμερα για να αναπτύξω την επιχείρησή μου. Ας πούμε ότι το κάνω, και σε 12 μήνες η επιχείρησή μου αξίζει τα διπλά. Όταν πάω να αποπληρώσω το δάνειό μου ανακαλύπτω ότι η αξία των 1000 Bitcoins έχει δεκαπλασιαστεί. Η μεταβλητότητα του Bitcoin το καθιστά ακατάλληλο για να χρησιμοποιηθεί για δάνεια. Με ένα σταθερό νόμισμα, ο δανεισμός κρυπτο-κερμάτων γίνεται πραγματικότητα.

Όλες οι χρήσεις που μόλις ανέφερα για το bitUSD και το Bitshares είναι προβλήματα που συμβαίνουν στη πραγματικότητα και η πλατφόρμα των Bitshares είναι σε θέση να τα επιλύσει. Είναι απλώς θέμα το να γίνει γνωστό στον κόσμο και να βελτιωθεί η τεχνολογία.

Πολλές από τις παραπάνω περιπτώσεις χρήσης μπορούν να αντικαταστήσουν ολόκληρες βιομηχανίες που αξίζουν δισεκατομμύρια δολάρια. Εάν κάποια από αυτά πραγματοποιηθούν, θα είναι η αρχή για κάτι πραγματικά διαφορετικό.

Αυτές είναι μερικές από τις δυνατότητες, όταν υπάρχει ένα κρυπτο-νόμισμα με σταθερή τιμή στην πλατφόρμα των Bitshares.

Είμαι σίγουρος ότι όσο περνάει ο καιρός, πολλοί δημιουργικοί επιχειρηματίες που αρχίζουν να ασχολούνται με τα Bitshares θα εφεύρουν και άλλες δυνατότητες.

Στο επόμενο κεφάλαιο θα σας ενημερώσω για την τρέχουσα κατάσταση του Bitshares και τι έχει προγραμματιστεί για το εγγύς μέλλον.

Αλλά πριν προχωρήσουμε εκεί, πρέπει να σας πω ότι τα Bitshares έχουν ακόμα μια άλλη πτυχή για την οποία δεν έχουμε μιλήσει ακόμη. Μέχρι στιγμής έχουμε μάθει για τα εξασφαλισμένα στοιχεία ενεργητικού. Κλειδώνοντας 300% σε εξασφαλίσεις, οι χρήστες μπορούν να δημιουργήσουν Bitassets. Ωστόσο, υπάρχει επίσης ένας άλλος κόσμος που υποστηρίζει η πλατφόρμα των Bitshares: στοιχεία ενεργητικού από το χρήστη.

Πρόκειται για «ειδικά νομίσματα» (tokens) που δημιουργούν οι χρήστες, χωρίς καμία εξασφάλιση στο Blockchain. Υπάρχουν πολλές εφαρμογές για αυτό. Τα Μίλια Συχνών Επιβατών είναι ένα παράδειγμα. Οι αεροπορικές εταιρείες θα μπορούσαν να εκδώσουν, να διαχειρίζονται και να παρακολουθούν τα μίλια των επιβατών στην πλατφόρμα του Bitshares για σχεδόν μηδενικό κόστος. Θα μπορούσαν να γλυτώσουν μια περιουσία και να βελτιώσουν σημαντικά την ασφάλεια.

Αυτή είναι μια ενδιαφέρουσα πτυχή για να εξερευνήσετε και οι περιπτώσεις που μπορούν να χρησιμοποιηθούν θα σας εκπλήξουν. Αυτό το βιβλίο δεν ερευνά διεξοδικά τον κόσμο των στοιχείων ενεργητικού από τους χρήστες. Ωστόσο, ηχογράφησα μια συνέντευξη με τον Dan Larimer για αυτό ακριβώς το θέμα και νομίζω ότι θα τη βρείτε πολύ ενδιαφέρουσα. Μπορείτε να τη δείτε εδώ:

http://www.bitshares.tv/chapter5
