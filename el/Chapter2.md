# Κεφάλαιο 2: Αποκεντρωμένες Αυτόνομες Εταιρείες (DACs)

Ας ξεκινήσουμε με τη διερεύνηση της έννοιας Αποκεντρωμένη ΑυτόνομηΕταιρεία ή Decentralized Autonomous Company. Από τώρα και στο εξής, εμείς θα τις αποκαλούμε DACs.

Θα εξερευνήσουμε αυτή την έννοια, εξετάζοντας τις ίδιες τις λέξεις με αντίστροφη σειρά.

Πρώτα απ 'όλα, ένα DAC είναι μια εταιρεία. Αυτό σημαίνει ότι έχει πολλές ομοιότητες με τις απλές εταιρείες.

Οι DACs έχουν έσοδα. Έχουν έξοδα. Έχουν είτε κέρδος ή ζημιά. Έχουν εργαζόμενους. Έχουν μετόχους. Οι μέτοχοι έχουν δικαιώματα ψήφου. Έχουν ένα καταστατικό (ένα σύνολο κανόνων με τους οποίους λειτουργεί η εταιρεία). Έχουν ένα προϊόν. Και πάνω απ 'όλα, έχουν πελάτες.

Ας ρίξουμε μια ματιά στην επόμενη λέξη. Αυτόνομη. Αυτόνομη σημαίνει ότι οι εταιρείες αυτές είναι αυτοδιοικούμενες και δεν υπόκεινται σε έλεγχο από εξωτερικές πηγές. Στην πραγματικότητα, έχουν ενσωματωμένους μηχανισμούς άμυνας για να προστατεύσουν τον εαυτό τους από εκείνες τις εξωτερικές επιρροές που θα επιδιώξουν να τις ρυθμίσουν.

Και τέλος, Αποκεντρωμένη σημαίνει ότι η εταιρεία δεν υφίσταται σε μία ή ακόμη και σε μερικές κεντρικές τοποθεσίες. Διανέμεται σε πολλούς υπολογιστές σε όλο τον κόσμο, και σε κάθε υπολογιστή υπάρχει η ολότητα της εταιρείας. Ακόμα και μια επιτυχημένη επίθεση ενάντια σε πολλές παρουσίες της εταιρείας είναι μάταιη, καθώς αναπαραγάγει εύκολα τον εαυτό της και επουλώνει. Αυτό το χαρακτηριστικό τις καθιστά εξαιρετικά ασφαλείς και πολύ λιγότερο ευάλωτες σε επιθέσεις.

Την πρώτη φορά που άκουσα τη φράση «Αποκεντρωμένη Αυτόνομη Εταιρεία», μου ακουγόταν λίγο ανούσια και δεν έβγαζε πολύ νόημα.

Πώς γίνεται να έχει κανείς μια αυτόνομη εταιρεία που λειτουργεί από μόνη της;

Αλλά έπειτα ανακάλυψα ότι ήμουν ήδη πολύ εξοικειωμένος με ένα DAC. Στην πραγματικότητα, το Bitcoin ήταν το πρώτο DAC στον κόσμο.

Πιστεύω ότι θα βοηθήσει το να εξετάσουμε αυτή τη σύγκριση.

Tο Bitcoin έχει ένα προϊόν. Πρόκειται για μια υπηρεσία πληρωμών. Ανταγωνίζεται με τις τράπεζες, τη Visa, τη PayPal, τη Western Union, και άλλους για την αποστολή πληρωμών από το ένα συμβαλλόμενο μέρος στο άλλο σε όλο τον κόσμο.

Έχει έσοδα. Χρεώνει μικρές προμήθειες για ορισμένες συναλλαγές.

Το Bitcoin έχει μετόχους. Οι μέτοχοι είστε εσείς και εγώ, τα άτομα που πραγματικά κατέχουν το Bitcoin. Ας πούμε ότι έχετε στην κατοχή σας το 1% του συνόλου των Bitcoin που υπάρχουν. Αυτό είναι σαν να έχετε 1% των μετοχών της εταιρείας του Bitcoin. Όσο η εταιρεία μεγαλώνει, ελπίζουμε ότι η τιμή της μετοχής θα ανεβαίνει. Εάν η εταιρεία συρρικνωθεί ή αποτύχει, η τιμή της μετοχής πέφτει.

Το Bitcoin έχει εργαζόμενους. Ονομάζονται «ανθρακωρύχοι» (miners). Οι «ανθρακωρύχοι» ασφαλίζουν το δίκτυο και διευκολύνουν τις εν λόγω πληρωμές.

Το Bitcoin έχει δαπάνες. Πληρώνει τους εργαζόμενους αυτούς μέσω δύο μηχανισμών. Ο πρώτος είναι οι προμήθειες για τις οποίες μιλήσαμε νωρίτερα. 100% των προμηθειών αυτών διαβιβάζονται στους «ανθρακωρύχους» ως ο μισθός τους. Ο δεύτερος τρόπος είναι μέσω των μετοχών απομειωμένης αξίας (dilution of shares). Το Bitcoin δημιουργεί τακτικά νέα Bitcoins, που ονομάζονται ανταμοιβές ανά μπλοκ (block rewards), και τις δίνει στους «ανθρακωρύχους» ως συμπλήρωμα του μισθού τους. Το Bitcoin είναι ένα νόμισμα. Η δημιουργία νέων Bitcoins σημαίνει πληθωρισμός. Στο πλαίσιο ενός DAC αυτό αποκαλείται μετοχή απόμειωμένης αξίας. Όταν όλα τα Bitcoins παραχθούν τότε οι miners θα εργάζονται μόνο για τις προμήθειες μεταφοράς.

Φυσικά το Bitcoin έχει πελάτες. Κάθε πρόσωπο που στέλνει μια πληρωμή σε Bitcoin είναι ένας πελάτης.

Το Bitcoin έχει δικαιώματα ψήφου. Όταν προτείνονται αλλαγές στο σύστημα, όπως ενημερώσεις κώδικα και hard forks (αλλαγές πρωτοκόλλου μη προσβάσιμες με προηγούμενες εκδόσεις), η κοινότητα αποφασίζει εάν επιθυμεί να αποδεχτεί αυτές τις αλλαγές.

Η κοινότητα των «ανθρακωρύχων» που πληρώνονται για να διασφαλίσουν το δίκτυο κατέχει επί του παρόντος τα δικαιώματα ψήφου του Bitcoin παρόλο που αυτό δεν αποτελεί μια επισημοποιημένη διαδικασία. Ενώ ορισμένοι ανθρακωρύχοι έχουν Bitcoin, κάποιοι άλλοι δεν έχουν. Με τον τρόπο αυτό, είναι οι εργαζόμενοι και όχι οι ιδιοκτήτες του Bitcoin, που κατέχουν τα δικαιώματα ψήφου του Bitcoin. Μέσα από το πρίσμα ενός DAC, αυτό δεν είναι επιθυμητό. Θα ήταν προτιμότερο αν οι μέτοχοι είχαν δικαιώματα ψήφου.

To Bitcoin έχει ένα καταστατικό. Αυτός είναι ο κωδικός του Bitcoin με τον οποίο όλα τα μέρη συμφωνούν να λειτουργούν.

Όπως μπορείτε να δείτε, η αναλογία του να αποτελεί το Bitcoin μια εταιρεία είναι πολύ χρήσιμη και αρκετά ακριβής.

Το Bitcoin είναι επίσης αποκεντρωμένο και αυτόνομο, και ως εκ τούτου το Bitcoin είναι το πρώτο DAC στον κόσμο.

Τώρα έχετε ένα ορισμό ενός DAC, καθώς και ένα παράδειγμα ενός DAC με το οποίο είστε πιθανώς ήδη εξοικειωμένοι. Ας επεκτείνουμε αυτή την έννοια για να σκεφτούμε άλλες εφαρμογές των DACs.

Έχω ηχογραφήσει μια συνέντευξη με τον Dan Larimer, τον κύριο προγραμματιστή και οραματιστή πίσω από τα Bitshares. Ο Dan συνεργάστηκε με τον Shatoshi Nakamoto στα φόρουμ του Bitcoin κατά τις πρώτες ημέρες του Bitcoin. Αργότερα εφηύρε την φράση DAC. Τα Bitshares είναι ένα DAC και αποτελεί το επίκεντρο του βιβλίου αυτού.

Στο βίντεο εξετάζουμε και μερικά άλλα παραδείγματα πιθανών DACs. Νομίζω ότι μέχρι το τέλος αυτού του βίντεο, θα έχετε μια πολύ σαφή εικόνα του τι είναι DAC. Θα μάθετε επίσης πώς είναι δυνατόν πολλές άλλες βιομηχανίες να διαταραχθούν από DACs οι οποίες βασίζονται στην τεχνολογία του Blockchain.

Φανταστείτε πόσες είναι οι προοπτικές πίσω από αυτή την τεχνολογία.

Μπορείτε να δείτε τη συνέντευξη εδώ.

http://www.bitshares.tv/chapter2
