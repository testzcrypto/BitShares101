Πρόλογος
=======

Το Bitcoin έκανε για τα χρήματα αυτό που πιστεύω ότι θα κάνουν τα Bitshares για την επιχειρηματικότητα. Σύντομα θα δούμε το ισχύον καθεστώς των επιχειρηματικών δραστηριοτήτων να μετατρέπεται σε ένα αποκεντρωμένο και αδιάβλητο (trustless) περιβάλλον, που λειτουργεί πιο αποτελεσματικά και δίκαια από οποιοδήποτε προηγούμενο μοντέλο στον κόσμο. Το όνομά μου είναι Max Wright, συγγραφέας, επενδυτής, και ευαγγελιστής κρυπτο-νομισμάτων. Έγραψα αυτό το βιβλίο για να σας δώσω ένα βασικό επίπεδο κατανόησης για το πώς θα λειτουργήσει αυτό το νέο σύστημα, και πώς θα μπορέσετε να το κάνετε να λειτουργήσει για εσάς. Καλώς ήρθατε στο Bitshares 101.

Σε αυτό το βιβλίο θα συζητήσουμε για το μέλλον, καθώς αυτό θα ξετυλιγεται μπροστά στα μάτια μας.

Είμαι πραγματικά ενθουσιασμένος με τις τεχνολογικες εξελίξεις που συντελούνται στον κόσμο του Bitcoin 2.0. Οπως και με την εξέλιξη του Bitcoin μερικά χρόνια πριν, έτσι και τώρα αυτή η επόμενη γενιά της τεχνολογίας Blockchain έχει τη δυνατότητα να δημιουργήσει δισεκατομμύρια δολάρια, έστω και αν είναι λίγοι αυτοί που γνωρίζουν ή καταλαβαίνουν το τι συμβαίνει αυτή τη στιγμή.

Κάθε μήνα βλέπω και άλλο ένα seed-fund ή VC (Επιχειρηματικό Κεφάλαιο) που επενδύει δεκάδες εκατομμύρια δολάρια σε επιχειρήσεις που σχετίζονται με το Bitcoin. Και για μένα, αυτό δεν αποτελεί καμία έκπληξη.

Το μέλλον έγκειται σε αυτή την τεχνολογία.

Τα λόγια αυτά ακούγονται οικία. Το 2012, όταν το Bitcoin κόστιζε μόνο $ 11, δημιούργησα μια σειρά με βίντεο σχετικά με το Bitcoin για τους συνδρομητές μου και χρησιμοποίησα τα εξής ίδια λόγια: “Το μέλλον έγκειται σε αυτή την τεχνολογία ”

Το 2013, όταν η τιμή του Bitcoin έφτασε στα $ 100, ξανά δημοσίευσα το περιεχόμενο εκείνο στο Amazon Kindle σε ένα βιβλίο με τίτλο «Η Επανάσταση του Bitcoin: Δίνοντας τέλος στην Τυραννία για Διασκέδαση και Κέρδος».

Το βιβλίο εκείνο για το Bitcoin ήταν το κορυφαίο σε βαθμολογία για το υπόλοιπο του 2013.

Το Νοέμβριο του 2013 με την τιμή του Bitcoin στα υψηλότερα των $1100 διαισθάνθηκα ότι μια διόρθωση θα επέλθει σύντομα και συνέστησα στους συνδρομητές μου να αποκομίσουν τα κέρδη τους άμεσα.

Ο λόγος που μοιράζομαι αυτά μαζί σας δεν είναι για να καυχηθώ, αλλά επειδή έχω καταφέρει ένα ρεκόρ στις προβλέψεις τιμών του Bitcoin και έχω ακόμα μια για εσάς.

Τον Αύγουστο του 2014, παρουσίασα τα Bitshares στους συνδρομητές μου σε ένα ζωντανό διαδικτυακό σεμινάριο. Ένα Bitshare εκείνο το διάστημα άξιζε μόνο 8/10 σεντ του δολαρίου.

Σήμερα, το Δεκέμβριο του 2014, που κυκλοφορώ το βιβλίο αυτό στο Amazon η τιμή των Bitshares έχει υπερδιπλασιαστεί στα 1.9 σεντ του δολαρίου.

Για άλλη μια φορά, νομίζω ότι αυτή είναι η αρχή μιας εκπληκτικής διαδρομής. Σας καλώ να απολαύσετε το ταξίδι των Bitshares και να με ακολουθήσετε στο www.bitshares.tv όπου παρουσιάζω μια εβδομαδιαία εκπομπή και podcast, εξερευνώντας τον εντυπωσιακό κόσμο των Bitshares.

Το μέλλον έγκειται σε αυτήν την τεχνολογία.
