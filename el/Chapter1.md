# Κεφάλαιο 1: Εισαγωγή

Ο Satoshi Nakamoto, ψευδώνυμο του εφευρέτη του Bitcoin, δημιούργησε ένα κομμάτι τεχνολογίας που πολλοί, όπως και εγώ, θεωρούν ως την πιο σημαντική εφεύρεση μετά το Ίντερνετ.

Αυτό το κρίσιμο κομμάτι τεχνολογίας λέγεται Blockchain (αλυσίδα των μπλοκ).

Το Bitcoin είναι χτισμένο πάνω στη τεχνολογία του Blockchain.

Το Blockchain δημιούργησε μια μέθοδο για να φθάνει σε μια γενική συναίνεση με ένα αποκεντρωμένο τρόπο. Ήταν η πρώτη τεχνολογία που κατάφερε ποτέ να πραγματοποιήσει κάτι τέτοιο.

Πριν τη δημιουργία του Blockchain, ήταν απαραίτητη η χρήση ενός τρίτου όπως Visa, Paypal, ή τράπεζας για την καταγραφή μιας πληρωμής ανάμεσα σε δύο συμβαλλόμενα μέλη. Τα δύο συμβαλλόμενα μέλη, θεωρούσαν ως απόδειξη πληρωμής της συναλλαγής τα αρχεία που κρατούνταν από αυτό το τρίτο μέλος. Με άλλα λόγια, υπήρχε μια συναίνεση ότι η πληρωμή πραγματοποιήθηκε επειδή εγκρίθηκε από κάποιον τρίτο.

Το Bitcoin μας επιτρέπει να παρακάμπτουμε αυτούς τους τρίτους δημιουργώντας μια πιο αποτελεσματική μέθοδο συναίνεσης.

Οι δυνατότητες της τεχνολογίας αυτής εκτείνονται πολύ πιο πέρα από τις χρήσεις του σε χρηματικές συναλλαγές. Ακριβώς όπως το Blockchain ξεκίνησε μια επανάσταση στις πληρωμές μέσω του Bitcoin, ετσι πιστεύω ότι και το Blockchain θα ξεκινήσει μια επανάσταση σε πολλούς άλλους τομείς.

Για παράδειγμα: Εάν πουλήσω τη μετοχή της Amazon σε έναν αγοραστή, βασιζόμαστε σ’ ένα χρηματιστήριο αξιών όπως το NASDAQ, για να καταγράψει τη συγκεκριμένη συναλλαγή. Αλλά στο πολύ κοντινό μέλλον, θα μπορούσαμε να βασιζόμαστε στο Blockchain για να το κάνουμε αυτό.

Αν αγοράσω ένα κομμάτι ακίνητης περιουσίας από κάποιον, η πώληση καταγράφεται σε κάποιο γραφείο της κυβέρνησης, αλλά θα μπορούσαμε να το καταγράψουμε και αυτο στο Blockchain.

Αν αγοράσω το domain, www.bitshares.tv, σήμερα η αγορά αυτή καταγράφεται στο The Internet Corporation for Assinged Names and Numbers (ICANN), αλλά θα μπορούσε επίσης να καταγραφεί στο Blockchain.

Αν συνάψουμε μια σύμβαση, μπορούμε να την καταγράψουμε σε χαρτί και κάθε ένας να κρατήσει ένα αντίγραφο. Αντ' αυτού θα μπορούσε να καταγράφει στο Blockchain.

Αυτά είναι μόνο μερικά παραδείγματα των υφιστάμενων βιομηχανιών που μπορούν να αλλαχθούν με την τεχνολογία Blockchain. Ωστόσο, λόγω της αποδοτικότητας της τεχνολογίας Blockchain, καινούργιες βιομηχανίες μπορούν να δημιουργηθούν.

Για παράδειγμα: Ας πούμε ότι είμαι ένας συγγραφέας και θέλω να γράψω ένα βιβλίο. Πρέπει να απουσιάσω ένα χρόνο από την δουλειά μου για να γράψω το βιβλίο, και χρειάζομαι τα χρήματα για να το κάνω αυτό. Θα μπορούσα να προπωλήσω δικαιώματα ιδιοκτησίας για το βιβλίο μέσω ενός crowd sale που θα καταγράφεται στο Blockchain, και όλοι οι «μέτοχοι» μου θα μπορούσαν να λάβουν έσοδα από την πώληση του βιβλίου, μόλις δημοσιευθεί. Οι όροι των μετοχών τους μπορούν να καταγράφονται και να εκτελούνται αυτόματα στο Blockchain.

Λόγω των νομοθεσιών, των κανόνων και των δαπανών που συνδέονται με μια δημόσια εγγραφή στο NASDAQ, είναι πολύ αναποτελεσματικό να δικαιολογήσω την έκδοση παραδοσιακών «μετοχών» για ένα βιβλίο που επρόκειτο να γράψω. Με την τεχνολογία Blockchain, αυτό γίνεται ξαφνικά εφικτό. Αυτό είναι παρόμοιο με τον πληθοπορισμό (crowdsourcing), αλλά με μεγαλύτερη προστασία και διαφάνεια για τους επενδυτές.

Στο βιβλίο αυτό πρόκειται να εξετάσουμε το συναρπαστικό αυτο νέο κόσμο και να μάθουμε πού έγκειται η μεγαλύτερη δυναμική.

Κατά τη γνώμη μου, το επίκεντρο όλης αυτής της προοπτικής είναι τα Bitshares.

Τα Bitshares είναι μια ισχυρή επιχειρηματική μηχανή ανοιχτού κώδικα χτισμένη πάνω στην τεχνολογία Blockchain.

Οι προγραμματιστές των Bitshares έχουν κατασκευάσει μια σειρά από καινοτομίες στην τεχνολογία Blockchain, όπως χρησιμοποιήθηκαν από το Bitcoin. Αυτές οι καινοτομίες επιλύουν πολλά από τα προβλήματα που επιχειρήσεις οι οποιες είναι βασισμένες στην τεχνολογια Blockchain θα αντιμετωπίσουν κατά την εισαγωγή τους σε πολλές από τις προαναφερθείσες βιομηχανίες.

Ως αποτέλεσμα αυτών των καινοτομιών πιστεύω ότι τα επόμενα χρόνια θα δούμε την τεχνολογία Blockchain να διαταράσσει μαζικά αρκετές νέες βιομηχανίες. Αλλά όσο και αν προκαλεί έκπληξη, αυτό δεν είναι το πιο συναρπαστικό πράγμα σχετικά με το Bitshares. Στην πραγματικότητα, αυτό δεν είναι καν το θέμα αυτού του βιβλίου. Εξετάζω τις έννοιες αυτές στο bonus κεφάλαιο, αλλά το βιβλίο αυτο περιγραφει μια μεγαλύτερη προοπτική.

Όλοι αυτοί οι νέοι industry disruptors (καινοτόμοι της βιομηχανίας) που χτίστηκαν πάνω στην τεχνολογία Blockchain θα πρέπει να ανταλλάσσονται κάπου, ακριβώς όπως οι μετοχές της Apple και της Amazon ανταλλάσσονται στο χρηματιστήριο NASDAQ.

Έτσι, η ομάδα του Bitshares προχώρησε και έχτισε μια αίθουσα συναλλαγών βασισμένη στο Blockchain για να αποτελεί το «NASDAQ» για όλες τις μελλοντικές λύσεις που βασίζονται στο Blockchain.

Όπως θα μάθετε παρακάτω, αυτή η αποκεντρωμένη αίθουσα συναλλαγών έχει τη δυνατότητα να μετασχηματίσει ριζικά ένα ευρύ φάσμα βιομηχανιών, από την αγορά παραγώγων αξίας 700 τρισεκατομμυρίων δολαρίων μέχρι το πώς διαχειριζεται προγράμματα επιβράβευσης όπως τα μίλια τακτικών επιβατών.

Οι αποδόσεις που το Bitshares Blockchain μπορεί να αποφέρει στον κόσμο μέσα στην επόμενη δεκαετία είναι τεράστιες.

Το βιβλίο αυτό αποτελεί μια εξερεύνηση του δυναμικού των Bitshares. Είναι απολύτως πιθανό ότι τα Bitshares μπορεί να ανέβουν κατακόρυφα σε αξία κατά τα επόμενα χρόνια, όπως ακριβώς έγινε με το Bitcoin.

Το ενδεχόμενο αυτο είναι που με έχει κρατήσει σε εγρήγορση για πολλούς μήνες ερευνώντας. Ελπίζω να απολαύσετε το ταξίδι αυτό όσο το απόλαυσα κι εγώ.

Πριν φτάσουμε στο ψητό της υπόθεσης, για να προθερμαθούμε λίγο, πατήστε αυτό το σύνδεσμο για να δείτε το σύντομο προωθητικό βίντεο για τα Bitshares.

http://www.bitshares.tv/chapter1
