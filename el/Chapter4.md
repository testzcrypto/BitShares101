# Κεφάλαιο 4: Τι είναι τα Bitassets (όπως το bitUSD);

Τώρα ήρθε η ώρα να μιλήσουμε για τα προϊόντα που προσφέρουν τα Bitshares.

Παρακαλούμε να έχετε κατά νου ότι αν και ο τρόπος λειτουργίας τους μπορεί να πολύπλοκος, η χρήση και τα οφέλη για τον καταναλωτή είναι εξαιρετικά απλά για να κατανοηθούν.

Όπως ακριβώς ο μέσος χρήστης του Bitcoin δεν έχει ιδέα τι είναι μια ελλειπτική καμπύλη ή πώς λειτουργεί η κρυπτογραφία, έτσι και οι χρήστες των Bitassets δεν χρειάζεται να γνωρίζουν πώς δουλεύει η τεχνολογία πίσω από τα Bitshares ή τις αγορές παραγώγων.

Το βιβλίο αυτό απευθύνεται περισσότερο σε άτομα που ενδιαφέρονται στο να κατανοήσουν και να επενδύσουν στην επόμενη γενιά των κρυπτο-επιχειρήσεων, και ως εκ τούτου, έχει περισσότερο εκπαιδευτικό παρά διαφημιστικό χαρακτήρα. Λόγω του ακροατηρίου μου, θα υπεισέλθω σε λεπτομέρειες για τις οποίες οι περισσότεροι τελικοί χρήστες των προϊόντων δεν θα ενδιαφέρονται.

Πιστεύω ότι το bitUSD θα είναι ακόμη πιο απλό στην χρήση από το Bitcoin, ωστόσο το σύστημα που το διέπει είναι αρκετά περίπλοκο. Σε αυτό το κεφάλαιο θα εξηγήσω τις πιο περίπλοκες πτυχές των Bitassets. Στο επόμενο βίντεο θα σας εξηγήσω το απλό αλλά ισχυρό αποτέλεσμα που μπορούν να έχουν οι πελάτες χωρίς να χρειάζεται να γνωρίζουν οτιδήποτε από αυτά που θα μάθετε τώρα.

Ας αρχίσουμε.

Όπως εξηγήσαμε στο προηγούμενο κεφάλαιο, τα συμβόλαια παραγώγων είναι στοιχεία ενεργητικού. Στο Blockchain του Bitshares, τα εν λόγω στοιχεία ενεργητικού λέγονται Bitassets.

Αυτά τα Bitassets μπορούν να μεταφερθούν από το ένα συμβαλλόμενο μέλος στο άλλο όπως ακριβώς γίνεται με το Bitcoin. Το ωραίο με αυτό είναι ότι μπορούμε να διαμορφώσουμε αυτά τα στοιχεία ενεργητικού έτσι ώστε να έχουν μια σταθερή αξία. Το αποτέλεσμα θα είναι ένα κρυπτο-νόμισμα ακριβώς όπως το Bitcoin, αλλά με τη σταθερότητα του υποκείμενου στοιχείου ενεργητικού, όπως το δολάριο ΗΠΑ.

Ένα Bitasset όπως αυτό ονομάζεται bitUSD.

Ας αρχίσουμε λοιπόν ρίχνοντας μια ματιά στο υποκείμενο παράγωγο.

Ένα bitUSD δημιουργείται όταν δύο μέρη συνάπτουν ένα συμβόλαιο.

Ο Bob λέει στην αγορά «Είμαι ένας επενδυτής στο Bitshares. Έχω αγοράσει και έχω στην κατοχή μου μετοχές σε Bitshares. Ωστόσο, νομίζω ότι είναι μια πολύ καλή επένδυση και θα ήθελα να αγοράσω περισσότερα Bitshares. Μπορεί κάποιος να μου δανείσει $1 ώστε να μπορώ να αγοράσω επιπλέον Bitshares αξίας $1;». Ο Bob συνεχίζει την προσφορά του, «Έτσι για να είστε βέβαιοι ότι θα ξεπληρώσω το δάνειο. θα βάλω Bitshares αξίας $1 στο Blockchain και θα δεσμεύσω ακόμα και Bitshares αξίας 2 δολαρίων από τα δικά μου Bitshares έτσι ώστε το δάνειό σας να είναι εξασφαλισμένο κατά 300% σε κεφαλαίο. Για το προνόμιο του δανεισμού των χρημάτων σας, θα σας καταβάλω ένα επιτόκιο πάνω στο $1 σας μέχρι να το εξοφλήσω. Θα συνάψει κανείς αυτό το συμβόλαιο μαζί μου;».

Η Sally το ακούει αυτό. Η Sally δεν παίρνει ιδιαίτερα ρίσκα. Δεν ενδιαφέρεται ιδιαίτερα να κερδοσκοπήσει πάνω την μελλοντική αξία των Bitshares. Θέλει απλά να διατηρήσει ασφαλείς τις αποταμιεύσεις της και ενδεχομένως να πάρει μια ωραία μικρή απόδοση επιτοκίου πάνω στα χρήματά της. Η Sally θέλει να έχει τη σιγουριά ότι μπορεί να πάρει πίσω το $1 της ανά πάσα στιγμή. Αναγνωρίζει ότι το Bitshares αποτελεί μία νέα αντίληψη και ενδέχεται να έχει μεγάλες διακυμάνσεις στην τιμή. Ανησυχεί για την ασφάλεια των χρημάτων της. Η Sally παρηγορείται από το γεγονός ότι το Blockchain κατακρατά 300% εξασφάλιση για το δάνειο της. Αυτό σημαίνει ότι η τιμή των Bitshares μπορεί να πέσει έως και 66%, και τα λεφτά της θα εξακολουθούν να είναι προστατευμένα. Εξετάζοντας καλύτερα, η Sally μαθαίνει ότι το Blockchain θα ελέγχει τακτικά ποια θα είναι η τιμή των Bitshares σε σχέση με το δολάριο ΗΠΑ για να βεβαιωθεί ότι ο Bob έχει αρκετή εξασφάλιση των χρημάτων του. Αυτό σημαίνει ότι τα Bitshares θα πρέπει να πέσουν κατά 66% σε αξία σε θέμα λεπτών ή ωρών πιθανώς, προκειμένου να χάσει η ίδια χρήματα.

Αναγνωρίζει ότι σε όλη του την πορεία του το Bitcoin δεν ήταν ποτέ τόσο ασταθής, ώστε να χάσει περισσότερο από το 66% της αξίας του μέσα σε λίγα λεπτά ή ώρες, και γνωρίζει ότι το Bitcoin ήταν πραγματικά μεταβλητό κατά τις πρώτες ημέρες του. Η Sally αποφασίζει ότι η ανταμοιβή του επιτοκίου αξίζει το πιθανό ρίσκο. Συνάπτει μια σύμβαση με τον Bob.

Η Sally βάζει Bitshares αξίας $1 στο Blockchain για τον Bob. Ο Bob προσθέτει Bitshares αξίας $2 στο Blockchain για να προστατεύσει τη Sally και έτσι ένα bitUSD (ένα παράγωγο στοιχείο ενεργητικού) γεννιέται.

Ένα bitUSD είναι ένα συμβόλαιο παραγώγου το οποίο υπόσχεται στο ένα μέλος, στην προκειμένη περίπτωση στη Sally, την αξία ενός Αμερικανικού δολαρίου σε οποιαδήποτε μελλοντική ημερομηνία.

Το συμβόλαιο προβλέπει επίσης ότι η Sally θα κερδίσει τόκο πάνω στο δάνειο της. Προκειμένου να εγγυηθεί το συμβόλαιο, δεσμεύεται στο Blockchain 300% εξασφάλιση.

Η Sally κρατά αυτό το bitUSD στο ηλεκτρονικό πορτοφόλι της. Όπως σε όλα τα κρυπτο-νομίσματα, εδώ δεν υπάρχουν τρίτα μέλη, και μόνο με το ιδιωτικό κλειδί της Sally μπορεί να αποσταλεί το bitUSD σε άλλο συμβαλλόμενο μέλος.

Επειδή το bitUSD είναι μια υπόσχεση να πληρώσει $1 σε αξία σε μία μελλοντική ημερομηνία, η τιμή του είναι πάντα κοντά στο $1. Το αποτέλεσμα είναι ένα κρυπτο-νόμισμα ακριβώς όπως το Bitcoin, αλλά με τη σταθερότητα του Αμερικανικού δολαρίου.

Αυτό που έχει μόλις κάνει το Bitshares είναι να αναπαράγει το χαρακτηριστικό των κλειδωμάτων τιμής του Coinapult με ένα αποκεντρωμένο τρόπο, χωρίς τρίτους, και για ένα μικρό μέρος του κόστους.

Πω πω!!! Αυτό είναι ένα τεράστιο επίτευγμα. Προηγουμένως, δεν ήταν δυνατό να έχουμε ένα κρυπτο-νόμισμα με μία σταθερή αξία.

Θα εξερευνήσουμε κάποιες από τις συνέπειες του γεγονότος αυτού στο επόμενο κεφάλαιο, αλλά για τώρα, ας πάμε πίσω και να συμπληρώσουμε μερικές λεπτομέρειες.

##### Λεπτομέρεια # 1
Ακριβώς όπως και στην παραδοσιακή αγορά για παράγωγα μέσα χρυσού, ο πραγματικός χρυσός δεν είναι απαραίτητος. Με τον ίδιο τρόπο δεν είναι απαραίτητα ούτε τα πραγματικά Αμερικάνικα δολάρια για να εξασφαλιστούν αυτές τις υποσχέσεις σε Αμερικάνικα δολάρια. Εφ 'όσον η αξία υπάρχει σε κάποια μορφή και προσφέρεται ως εγγύηση, η αγορά λειτουργεί.

Στις παραδοσιακές αγορές, μπορεί να καταθέσετε δολάρια σε ένα έμπιστο τρίτο μέλος ως εγγύηση για να εισέλθετε σε ένα παράγωγο χρυσού.

Στην πλατφόρμα των Bitshares, μπορείτε να καταθέσετε μετοχές στο ανταλλακτήριο Bitshares στο έμπιστο Blockchain ως εγγύηση για να μπείτε σε ένα παράγωγο Αμερικανικού δολαρίου.

##### Λεπτομέρεια # 2
Πόσο είναι το επιτόκιο που ο Bob προσφέρθηκε να καταβάλει στη Sally; Στην πραγματικότητα υπάρχουν πολλοί Bob και πολλές Sally. Οι Bob προσδιορίζουν το επιτόκιο που είναι πρόθυμοι να πληρώσουν για να δανειστούν δολάρια. Όταν οι Sally καταφθάσουν, θα λάβουν το υψηλότερο επιτόκιο που προσφέρεται. Όταν μια Sally δανείσει σε ένα Bob, τότε θα δημιουργηθεί ένα παράγωγο συμβολαίου bitUSD.

Τώρα, εάν το σύνολο των συμβολαίων bitUSD είχε ένα ελαφρώς διαφορετικό επιτόκιο, τότε δεν θα ήταν ανταλλάξιμα. Αυτό δεν είναι επιθυμητό. Έτσι, ενώ όλοι οι Bob μπορούν να καταβάλλουν ένα ελαφρώς διαφορετικό ποσοστό επιτοκίου, ο τόκος συγκεντρώνεται και όλες οι Sally παίρνουν ακριβώς τον ίδιο τόκο. Πρόκειται για ένα μεταβλητό ποσό που εξαρτάται από το επιτόκιο που υπόσχεται από όλους τους Bob για όλα τα δάνεια που εκκρεμούν. Αποτέλεσμα: όλοι οι κάτοχοι bitUSD κερδίζουν το μεταβαλλόμενο επιτόκιο πάνω σε κάθε bitUSD που κατέχουν.

Θα ήθελα επίσης να αναφέρω μία άλλη χρήσιμη πτυχή του Bitasset. Είναι διαιρετό. Αυτό είναι διαφορετικό από τα παραδοσιακά παράγωγα προϊόντα. Στις αγορές αυτές μια σύμβαση μπορεί να είναι για, π.χ. 5.000 ουγκιές χρυσού. Δεν υπάρχει κανένας τρόπος να χωριστεί το συμβόλαιο αυτό σε μικρότερα κομμάτια. Με τα Bitassets δεν συμβαίνει αυτό. Είναι διαιρετά. Η Sally θα μπορούσε να ανοίξει ένα συμβόλαιο για 500 bitUSD με τον Bob, και στη συνέχεια να πληρώσει 75 σεντς για μια εφημερίδα με αυτά τα bitUSD.

##### Λεπτομέρεια # 3
Πόσες εξασφαλίσεις κρύβονται πίσω από ένα Bitasset όπως το bitUSD; Τα Bitshares είναι πολύ συντηρητικά στα όρια εξασφάλισης τους. Συγκριτικά, στα περισσότερα μεγάλα ανταλλακτήρια FOREX, θα μπορούσατε να ανταλλάξετε ένα ζεύγος νομισμάτων με μόνο 1% εξασφάλιση. Αυτό σημαίνει ότι βάζοντας μόνο $1 ως εξασφάλιση, ο Bob μπορεί να υποσχεθεί στη Sally $100 σε αξία. Με άλλα λόγια, μόνο 1% εξασφάλιση απαιτείται. Αυτό οφείλεται στο γεγονός ότι τα νομίσματα αυτά είναι από τη φύση τους πολύ σταθερά. Όσο η τιμή των $100 δεν πέσει κάτω από $99, τότε η εξασφάλιση του $1 θα είναι επαρκής.

Επειδή τα Bitshares είναι καινούρια και η αστάθεια τους είναι υψηλή στον βραχυπρόθεσμο ορίζοντα, πρέπει να κερδίσουν την εμπιστοσύνη της κοινότητας. Ως εκ τούτου, επιλέγει να απαιτήσει 300% εγγύηση για να συναφθούν τα συμβόλαια. Αυτό σημαίνει ότι τα $100 αξίας που η Sally δάνεισε στον Bob για να αγοράσει Bitshares συνδυάζεται με τα $ 200 της αξίας των Bitshares που ο Bob διαθέτει ήδη. Αυτή η εγγύηση αξίας $300 κρατείται στο Blockchain για να ασφαλίσει τα 100 bitUSD. Τα Bitshares παραμένουν εκεί μέχρι ο Bob να αποπληρώσει το δάνειό του συν τους τόκους και αποσύρει τα bitUSD που αυτός και η Sally δημιούργησαν.

Αυτό συνεπάγεται εξασφαλίσεις 300% σε Bitshares έναντι 1% εξασφαλίσεις σε παραδοσιακές αγορές.

##### Λεπτομέρεια # 4
Σε ποιο χρονικό σημείο γίνεται κλήση περιθωρίου (margin call) στον Bob; Επειδή τα Bitshares είναι καινούρια, χρησιμοποιούν μια πολύ συντηρητική προσέγγιση. Όταν τα Bitshares αξίας $300 πέσουν κάτω από $200 σε αξία, το Blockchain θα χρησιμοποιήσει αυτόματα την εγγύηση του Bob για να πάει να αγοράσει $100 σε bitUSD από μια Sally να κλείσει τον συγκεκριμένο Bob. Όχι απαραίτητα την ίδια Sally, όμως. Φυσικά, έναντι αντιτίμου, θα υπάρχει πάντα μια Sally. Αν είχατε 100 bitUSD, θα τα πουλούσατε σε μένα για $110 αξία; Βεβαίως θα το κάνατε, διότι μόλις πήρατε $10 δωρεάν. Με αυτόν τον τρόπο, το bitUSD είναι πάντα εξασφαλισμένο τουλάχιστον κατά 200%. Φυσικά, θα μπορούσε επίσης να είναι πολύ υψηλότερο, υποθέτοντας ότι πολλοί υπάρχουν διαφορετικοί Bob με διάφορα επίπεδα εξασφάλισης, τουλάχιστον 200%.

Εάν το Blockchain κάνει τελικά κλήση περιθωρίου στον Bob, αυτός χρεώνεται μια μάλλον μεγάλη χρέωση της τάξης του 5% για την εγγύηση που απελευθερώνεται πίσω σε εκείνον. Για το λόγο αυτό, οι περισσότεροι Bob επιλέγουν να παρακολουθούν στενά την επένδυσή τους και να συμπληρώσουν τις εξασφαλίσεις τους προτού συμβεί μια κλήση περιθωρίου.

##### Λεπτομέρεια # 5
Πώς γνωρίζει την τιμή το Blockchain; Ενώ τα Blockchains είναι εξαιρετικά στο να δουλεύουν μόνα τους με ένα αξιόπιστο τρόπο, δεν είναι πολύ καλά στο να αλληλοεπιδρούν με τον έξω κόσμο. Εάν το Blockchain χρειάζεται να πραγματοποιήσει μια κάλυψη περιθωρίου, θα πρέπει να γνωρίζει την τιμή ενός Bitshare σε σχέση με ένα Αμερικάνικο δολάριο. Πώς το γνωρίζει αυτό;

Αυτό είναι άλλο ένα από τα τεχνολογικά άλματα που έχουν πραγματοποιήσει τα Bitshares. Στο μπόνους κεφάλαιο στο τέλος αυτού του βιβλίου συζητάμε για την Εξουσιοδοτημένη Απόδειξη της Συμμετοχής (DPOS). Μπορεί να έχετε ακούσει ότι το Bitcoin χρησιμοποιεί έναν αλγόριθμο συναίνεσης που ονομάζεται Proof of Work (απόδειξη της εργασίας). Τα Bitshares χρησιμοποιούν το DPOS, το οποίο έχει μια σειρά από πλεονεκτήματα που θα σας εξηγήσουμε λεπτομερώς στο Μπόνους Κεφάλαιο.

Σε αυτό το σημείο χρειαζόμαστε μόνο να κατανοήσουμε ότι ένα πάνελ από 101 εκλεγμένους αντιπροσώπους (delegates) φροντίζουν για την ασφάλεια του Blockchain των Bitshares.

Οι αντιπρόσωποι αυτοί έχουν δύο κύριες λειτουργίες: Η πρώτη είναι να δημιουργούν μπλοκ και να εξασφαλίζουν το δίκτυο, κάτι που μοιάζει πολύ με τη λειτουργία των «ανθρακωρύχων» του Bitcoin. Η δεύτερη είναι η παροχή πληροφοριών για τις τιμές στο Blockchain. Αυτό ονομάζεται «τροφοδοσία των τιμών»(price feed). Οι αντιπρόσωποι εισάγουν την πραγματική τιμή της παγκόσμιας αγοράς του υποκείμενου αγαθού του Bitassets, όπως το Αμερικάνικο δολάριο ή o χρυσός. Το λογισμικό εφαρμόζει ένα διάμεσο τιμής για να μειώσει το ενδεχόμενο χειραγώγησης της τιμής από ένα αντιπρόσωπο. Οι τιμές που δημοσιεύονται από τους αντιπροσώπους είναι δημόσιες; έτσι κάθε απόπειρα χειραγώγησης της τιμής θα έχει ως αποτέλεσμα την γρήγορη καταψήφιση του συγκεκριμένου αντιπροσώπου. Στην πράξη, οι αντιπρόσωποι ενημερώνουν τις τιμές αρκετά συχνά κατά τη διάρκεια υψηλής μεταβλητότητας και λιγότερο συχνά κατά τη διάρκεια σταθερών περιόδων.

Καμία εγγύηση δεν υπάρχει ως προς το πόσο συχνά ενημερώνεται η τροφοδοσία των τιμών, αλλά διακυβεύεται το εισόδημα των αντιπροσώπων. Εάν αποτύχουν να παράγουν τακτικά δεδομένα τιμών σε περιόδους υψηλής μεταβλητότητας θα οδηγηθούν πιθανώς σε απόλυση και τα έσοδά τους θα πάνε σε κάποιους άλλους που θα είναι πιο συνεπείς.

Αυτός είναι ο ένας τομέας στον οποίο τα Bitshares στηρίζονται στην εμπιστοσύνη των ανθρώπων και όχι στα μαθηματικά. Υπάρχουν πολλοί ενσωματωμένοι μηχανισμοί για να παρέχουν τα κατάλληλα κίνητρα για καλή συμπεριφορά και να εξαλείψουν κάθε πλεονέκτημα που θα απέρρεε από μια κακή ή καθυστερημένη συμπεριφορά. Το τελικό αποτέλεσμα είναι ένα σύστημα που δεν είναι ακριβώς απόλυτα trustless. Ωστόσο, είναι πλήρως διαφανές και απαιτεί σημαντικά λιγότερη εμπιστοσύνη από τα κληροδοτημένα ή τα παραδοσιακά συστήματα.

Νομίζω ότι αυτά είναι τα πιο σημαντικά σημεία για να μπορείτε να κατανοήσετε τα Bitassets όπως το bitUSD.

Ας κάνουμε τώρα μια επανάληψη και να ρίξουμε μια ματιά στις επιπτώσεις των όσων έχουμε μάθει.

Τα Bitshares είναι μια ισχυρή αγορά που αντιστοιχεί τους αγοραστές και τους πωλητές των χρηματοοικονομικών συμβολαίων με τον πρώτο παγκοσμίως πλήρως αποκεντρωμένο τρόπο.

Αυτή η τεχνολογία είναι μόλις λίγων μηνών, και επιτρέπει τη λειτουργία μιας αγοράς παραγώγων που είναι σημαντικά πιο ασφαλής και σημαντικά λιγότερο δαπανηρή από ό, τι αυτές που έχουμε σήμερα στη Wall Street.

Έξι παράγωγα προϊόντα ήδη ανταλλάσσονται ενεργά στην πλατφόρμα των Bitshares.

Αυτά είναι τα:

*bitUSD, bitCNY, bitEuro, bitSilver bitGLD, και bitBTC.*

Οι χρηματιστές μπορούν και κάνουν ανταλλαγές των εν λόγω παραγώγων προϊόντων σε καθημερινή βάση.

Εάν η εμπιστοσύνη αυξηθεί, και η αναγνωσιμότητα αυτής της τεχνολογίας εξαπλωθεί, τότε πολλά περισσότερα παράγωγα προϊόντα θα γίνουν διαθέσιμα και θα βαθύνει η ρευστότητα σε κάθε Bitasset.

Μπορεί ίσως να αρχίσει να λαμβάνει ολοένα και μεγαλύτερο κομμάτι εκείνης της αγοράς παραγώγων των 700 τρισεκατομμυρίων δολαρίων.

Ακόμη πιο συναρπαστικό είναι το γεγονός ότι ακριβώς όπως το Bitcoin και το πρωτόκολλο TCP/IP του Internet, των Bitshares είναι κατά βάση ένα σχετικά απλό πρωτόκολλο ανοιχτού κώδικα. Η αληθινή μαγεία συμβαίνει όταν οι επιχειρηματίες αρχίσουν να χτίζουν νέα και χρήσιμα προϊόντα μέσα και γύρω από αυτό το νέο πρότυπο.

Χάρη στο Google, το Facebook, το Twitter, το WordPress και τα εκατομμύρια των άλλων εταιρειών, το πρωτόκολλο TCP/IP του Internet έχει αλλάξει τη ζωή μας ριζικά.

Χάρη σε εταιρείες όπως η Blockchain, η Bitpay, και η BitFinex, το πρωτόκολλο Bitcoin είναι σε καλό δρόμο για να κάνει το ίδιο.

Μέσα στα επόμενα 10 χρόνια, πρωτοπόροι και επιχειρηματίες οι οποίοι εργάζονται σε υπηρεσίες διαδικτύου χτισμένες πάνω στο πρωτόκολλο των Bitshares, θα δούνε την πραγματική δύναμη αυτής της εκπληκτικής τεχνολογίας να αρχίζει να παίρνει σάρκα και οστά.

Αρκετά όμως με τα περίπλοκα πράγματα. Στο επόμενο κεφάλαιο θα ρίξουμε μια ματιά στο τι σημαίνουν όλα αυτά για τους τελικούς χρήστες του bitUSD. Νομίζω ότι θα εκπλαγείτε με το πόσο απλά γίνονται όλα και πόσο μοναδικό και πολύτιμό είναι ένα Bitasset για τον καταναλωτή.

Πριν αφήσουμε αυτό το κεφάλαιο, θα ήθελα να μοιραστώ μαζί σας ένα άλλο βίντεο που έκανα με τον Satoshi Nakamoto των Bitshares, τον Dan Larimer. Σε αυτό το βίντεο ο Dan μοιράζεται το όραμά του για τα Bitshares. Νομίζω ότι θα εκτιμήσετε πραγματικά τον όμορφο κόσμο που μπορούν να δημιουργήσουν τα Bitshares. Το βρίσκω ιδιαίτερα ενδιαφέρον να ακούσουμε τον Dan να μιλά για τα Bitshares τα οποία βοήθησε να δημιουργηθούν αλλά δεν έχει πια τον έλεγχο τους.

Νομίζω ότι το μήνυμα της απελευθέρωσης, που είναι η βάση πίσω από τον Dan και τα Bitshares θα αντηχήσει σε εσάς. Ακριβώς όπως έκανε ο Satoshi Nakamoto πριν από τον ίδιο, δεν ενδιαφέρεται να ελέγξει τον συνάνθρωπό του, ή ακόμα και το ίδιο του το δημιούργημα. Τα Bitshares είναι ένα δώρο προς τον κόσμο, ανοικτού κώδικα και δωρεάν για όλους να το χρησιμοποιήσουν, εφόσον το επιθυμούν. Ένα εργαλείο για να χρησιμοποιηθεί απ’ όλους στον πλανήτη για να συνάψουν συμβόλαιο μεταξύ τους με ένα ήσυχο, ιδιωτικό και εθελοντικό τρόπο που δεν έχει υπάρξει ποτέ πριν.

Απολαύστε το.

http://www.bitshares.tv/chapter4
