# Μπόνους: Εξουσιοδοτημένη Απόδειξη της Συμμετοχής (Delegate Proof Of Stake - DPOS)

Σε αυτό το κεφάλαιο, θα ήθελα να εξηγήσω το τεχνολογικό άλμα που σημειώθηκε τον Αύγουστο του 2014 που έκανε τα DACs πολύ πιο βιώσιμα. Θα πρέπει να σας ενημερώσω ότι αυτό το μπόνους κεφάλαιο ενδέχεται να γίνει λίγο τεχνικό, οπότε αν δεν ενδιαφέρεστε για τις τεχνικές λεπτομέρειες τότε μπορείτε αν θέλετε να το παραβλέψετε.

Όλα αυτά είναι μια καλή αφορμή για να εξοικειωθείτε με αυτές τις έννοιες - ανάλογα με το τι πιστεύετε και πόσο ρίσκο θέλετε να αναλάβετε ίσως και να επηρεαστούν στο μέλλον οι επενδυτικές σας κινήσεις.

Το πρώτο ερώτημα που μπορεί να σας έρθει στο νου είναι το εξής: «Αν το Bitcoin ήταν το πρώτο DAC στον κόσμο, τότε γιατί άλλα DACs δεν το αντιγράφουν;»

Αυτό είναι ένα εξαιρετικό ερώτημα, αλλά για να το απαντήσουμε, πρέπει πρώτα να καταλάβουμε ακριβώς πώς λειτουργεί το Bitcoin.

Ένας ανώνυμος εφευρέτης που ονομάζεται Satoshi Nakamoto δημιούργησε το Bitcoin. Συζήτησε διεξοδικά τις ιδέες του σε ένα μικρό φόρουμ με άλλους ανθρώπους, συμπεριλαμβανομένου του Dan Larimer.

Πέντε χρόνια αργότερα, αφότου εκατομμύρια άνθρωποι μελέτησαν τον κώδικα Bitcoin, αρκετοί εντόπισαν τους τομείς στους οποίους ο αλγόριθμος Bitcoin δεν είναι τόσο αποτελεσματικός όσο θα μπορούσε να είναι.

Θα ερευνήσουμε μερικά από τα επιχειρήματα αυτά και τις προτεινόμενες λύσεις.

Ας εξετάσουμε πώς λειτουργεί το Bitcoin εσωτερικά. Ο αλγόριθμος συναίνεσης που χρησιμοποιείται από το Bitcoin ονομάζεται «Απόδειξη Της Εργασίας» - Proof of Work (POW).

Επί του παρόντος, κάθε 10 λεπτά, το πρωτόκολλο Bitcoin επιβραβεύει τους «ανθρακωρύχους» με 25 καινούρια Bitcoin.

Ας κάνουμε κάποια μαθηματικά εδώ. Θα χρησιμοποιήσουμε την τιμή των $ 500 ανά Bitcoin. Μολονότι αυτό μπορεί να μην είναι η τρέχουσα τιμή του Bitcoin, είναι πολύ κοντά στην μέση τιμή του Bitcoin για το 2014 και θα κρατήσει το παράδειγμά μας ωραίο και απλό.

Κάθε 10 λεπτά, Bitcoin αξίας 12,500 δολαρίων δημιουργείται και καταβάλλεται στους «ανθρακωρύχους» για τις υπηρεσίες τους.

Αυτό μεταφράζεται σε 1,8 εκατομμύρια δολάρια ανά ημέρα, ή 650 εκατομμύρια δολάρια ανά έτος. Ο αριθμός αυτός είναι εκπληκτικός. Σχεδόν δύο τρίτα της αξίας ενός δισεκατομμυρίου δολαρίων σε Bitcoin θα δημιουργηθούν και θα διανεμηθεί στους «ανθρακωρύχους» για το 2014 και μόνο.

Από πού προέρχονται τα χρήματα αυτά; Η απάντηση είναι ότι οι ιδιοκτήτες του Bitcoin, εσείς και εγώ, πληρώνουμε για αυτά, μέσω του πληθωρισμού. Όταν δημιουργούνται τα νέα αυτά Bitcoins, οι κάτοχοι Bitcoin είτε πληρώνουν για αυτά μέσω μιας πτώσης στην τιμή του Bitcoin (οι «ανθρακωρύχοι» πρέπει να ρευστοποιήσουν τα νέα τους Bitcoins για να πληρώσουν για πλατφόρμες εξόρυξης και ηλεκτρισμό), ή μέσω του γεγονότος ότι η τιμή του Bitcoin δεν αυξάνεται τόσο γρήγορα όσο θα έπρεπε εάν αυτοί οι «ανθρακωρύχοι» που διατηρούσαν Bitcoin τα αγόραζαν από την ελεύθερη αγορά.

Ο πληθωρισμός είναι πάντα μια δύσκολη έννοια για να κατανοηθεί, οπότε επιτρέψτε μου να το εξηγήσω με έναν ελαφρώς διαφορετικό τρόπο.

Το 2014, θα δημιουργηθούν $650 εκατομμύρια σε νέα Bitcoin.

Στην περίπτωση που αγοραστεί σε Bitcoin λιγότερο από εκείνο το ποσό του νέου χρήματος, τότε η τιμή θα πέσει. Εάν μεγαλύτερο από εκείνο το ποσό χρημάτων αγοραστεί σε Bitcoin, τότε η τιμή θα αυξηθεί.

Για να αποδείξουμε το συλλογισμό αυτό, ας παίξουμε ένα υποθετικό παιχνίδι. Ας πούμε ότι η τιμή του Bitcoin ανέβηκε κατά μία τάξη μεγέθους? δηλαδή, η τιμή δεν ήταν $500, αλλά $5000 ανά Bitcoin.

Έτσι, αντί για τα ετήσια $ 650 εκατομμύρια νέου χρήματος που θα απαιτούνταν για να κρατηθεί σταθερή η τιμή, $6.5 δισ. νέου χρήματος θα απαιτούνταν, κάθε χρόνο, για να αποτραπεί η πτώση της τιμής. Εάν οτιδήποτε λιγότερο από αυτό το ποσό εισέλθει στο οικοσύστημα του Bitcoin, η τιμή θα μειωθεί.

Όπως μπορείτε να δείτε, όσο περισσότεροι άνθρωποι αγοράζουν Bitcoin, η τιμή του κάθε Bitcoin ανεβαίνει. Καθώς αυτό συμβαίνει, η αξία αυτών των 25 Bitcoins που δημιουργούνται κάθε 10 λεπτά αυξάνει ταυτοχρόνως. Έτσι, είναι σαν να υπάρχουν ηνία που τραβούν προς τα πίσω την τιμή και την σταματούν από το να αυξάνεται συνεχώς.

Εάν ένας νέος αλγόριθμος συναίνεσης Bitcoin μπορούσε να μειώσει τη δύναμη αυτών των ηνίων σημαντικά, τότε η τιμή του Bitcoin θα ανέβαινε στα ύψη και κατά τη γνώμη μου θα μπορούσε πιθανότατα να είναι ήδη πάνω από $100.000.

Αν υπήρχε ένας τρόπος για να μειωθεί το κόστος της ασφάλειας του δικτύου, χωρίς να το καθιστά λιγότερο ασφαλές, αυτό θα ήταν μια τεράστια νίκη για το Bitcoin και θα καθιστούσε τα μελλοντικά DACs πολύ πιο βιώσιμα.

Έτσι, ας ρίξουμε μια ματιά στην ασφάλεια που το Bitcoin λαμβάνει για τα 650 εκατομμύρια δολάρια που δαπανώνται ετησίως.

Η λειτουργία του δικτύου Bitcoin στη σημερινή του έκταση στην πραγματικότητα κοστίζει ελάχιστα, της τάξης των χιλιάδων δολαρίων ετησίως. Αυτό που οι κάτοχοι Bitcoin πραγματικά προσπαθούν να αγοράσουν με τα $650 εκατομμύρια ανά έτος είναι η αποκέντρωση.

Το δίκτυο Bitcoin παραμένει ασφαλές μόνο όσο εξακολουθεί να είναι αποκεντρωμένο.

Όσο περισσότεροι «ανθρακωρύχοι» εξασφαλίζουν το δίκτυο, τόσο λιγότερο εξαρτημένος είναι ο κάθε ανθρακωρύχος από το δίκτυο. Κάθε νέος ανθρακωρύχος καθιστά το σύστημα πιο στιβαρό.

Αλλά ποια είναι η αξία για τα χρήματα που το Bitcoin λαμβάνει για τα 650 εκατομμύρια δολάρια που ξοδεύονται κάθε χρόνο για την αποκέντρωση;

Πρώτα ας δούμε τις τάσεις. Καθώς το Bitcoin κλιμακώνει, υπάρχει μια σαφής τάση προς την συγκεντροποίηση της ισχύος εξόρυξης.

Κάποτε, ο οποιοσδήποτε θα μπορούσε να εξορύξει Bitcoins από το σπίτι χρησιμοποιώντας το PC ή το laptop του.

Σύντομα, η εξόρυξη έγινε λίγο πιο εξειδικευμένη, κατ 'αρχάς από τις GPU και αργότερα από εξειδικευμένους υπολογιστές που ονομάζονται ASICs (Application Specific Integrated Circuit), των οποίων μοναδικός σκοπός είναι να εξορύσσουν Bitcoin.

Οι δύο πρώτες προσεγγίσεις σημαίνουν ότι χρειάζονται χιλιάδες δολάρια σε hardware μόνο για να ξεκινήσει η εξόρυξη των Bitcoin. Αυτό έχει προκαλέσει ήδη κάποια συγκεντροποίηση της ισχύος εξόρυξης, και έτσι οι συμπαθητικές μικρές λιανικές μονάδες ASIC που έρχονται σε όμορφες θήκες και μπορείτε να τις χρησιμοποιείτε στο σπίτι σας έχουν ήδη γίνει γρήγορα παρωχημένες. Τεράστιες φάρμες εξόρυξης έχουν αρχίσει να αναφύονται σε όλο τον κόσμο με μόνο με τα απολύτως απαραίτητα.

Στο εγγύς μέλλον, οι περισσότεροι άνθρωποι συμφωνούν ότι οι γιγαντιαίες ειδικής κατασκευής, υδρόψυκτες φάρμες ASIC θα είναι απαραίτητες για να κάνουν την εξόρυξη κερδοφόρα.

Ήδη, το Bitcoin είναι συγκεντρωτικό, σε σημείο που με μόλις τρία σύνολα εξόρυξης, μπορείτε να ελέγχετε το 51% του δικτύου. Με μόλις τέσσερις κατασκευαστές τσιπ ASIC, μπορείτε να ελέγχετε το 90% + της παραγωγής της μελλοντικής ισχύος κατακερματισμού. Και καθώς πλησιάζουμε ταχύτατα σε ειδικά κατασκευασμένα γιγαντιαία κέντρα εξόρυξης, είναι σίγουρα εικάσιμο ότι, ελέγχοντας μόνο μια ή δυο δωδεκάδες από αυτά τα κέντρα εξόρυξης, θα μπορούσε κανείς να ελέγχει το 51% Αυτό δεν είναι μια τόσο μεγάλη αποκέντρωση για $650 εκατομμύρια.

Μην με παρεξηγείτε εδώ. Δεν λέω ότι το Bitcoin είναι καταδικασμένο ή ότι δεν είναι αποκεντρωμένο αρκετά. Εγώ απλώς δηλώνω τα γεγονότα για το πόσο συγκεντροποιημένη γίνεται η ισχύς του Bitcoin.

Εάν ένας αλγόριθμος δημιουργείτο και υιοθετείτο από Bitcoin που θα μπορούσε είτε να παρέχει περισσότερη αποκέντρωση ή το ίδιο επίπεδο αποκέντρωσης για λιγότερο κόστος, τότε αυτό θα μπορούσε να στείλει η τιμή του Bitcoin στα ύψη.

Θυμηθείτε, επίσης, ότι το «πρόβλημα των Βυζαντινών Στρατηγών» που έλυσε ο Satoshi πιστευόταν ότι ήταν κάτι αδύνατο για να λυθεί. Αλλά έγινε.

Η λήψη μεγαλύτερης αποκέντρωσης από τέσσερις κατασκευαστές τσιπ, δύο ομάδες εξόρυξης, και μια ντουζίνα από φάρμες εξόρυξης για λιγότερο από $ 650 εκατομμύρια ετησίως φαίνεται σαν κάτι πανεύκολο σε σχέση με την επίλυση του προβλήματος των Βυζαντινών Στρατηγών.

Είτε θα πρέπει να περιμένουμε ένα χρόνο, δύο χρόνια, πέντε χρόνια, ή ακόμα και 10 χρόνια, είμαι απολύτως βέβαιος ότι τελικά, θα δημιουργηθεί ένας απείρως πιο αποδοτικός αλγόριθμος συναίνεσης σε σχέση με τον Proof of Work.

Σαν δευτερεύουσα σημείωση, είναι ενδιαφέρον να σκεφτούμε για το πώς το Bitcoin θα προσαρμοστεί όταν βρεθεί ο νέος αυτός αλγόριθμος. Ένα μεγάλο χαρακτηριστικό γνώρισμα του Bitcoin είναι ότι πρόκειται για λογισμικό και ως εκ τούτου μπορεί να ενημερώνεται ανά πάσα στιγμή, με τη συναίνεση της κοινότητας.

Το Bitcoin είναι ο κυρίαρχος των κρυπτο-νομισμάτων, με εκατοντάδες εκατομμύρια δολάρια από χρήματα επιχειρηματικού κεφαλαίου να χύνονται σε αυτό, και εντυπωσιακά δικτυακά αποτελέσματα. Μόλις συμφωνηθεί ότι υπάρχει ένας πιο αποδοτικός αλγόριθμος, τότε το Bitcoin μπορεί να ενημερώσει τον κώδικα του και να εξακολουθεί να παραμένει το νούμερο ένα κρυπτο-νόμισμα. Ωστόσο, αν το Bitcoin αποτύχει να προσαρμοστεί, τότε νομίζω ότι θα χάσει το μερίδιο αγοράς σε μακροπρόθεσμη βάση.

Πώς, λοιπόν, μπορεί να επιτευχθεί η συναίνεση; Κατά τη γνώμη μου, η κατάληξη σε συναίνεση για μία αναπόδεικτη θεωρία θα είναι αδύνατη. Νομίζω ότι εδώ είναι όπου ο κόσμος των εναλλακτικών νομισμάτων είναι τόσο πολύτιμος.

Βλέπω τα εναλλακτικά νομίσματα ως ένα μικρό εργαστήριο με πολλά μικρά πειράματα σε λειτουργία. Χωρίς να θέτετε σε κίνδυνο οτιδήποτε για το Bitcoin, μπορούμε να παρακολουθήσουμε μια αφθονία πειραμάτων να αποτυγχάνουν και να βρούμε εκείνο το ένα που πετυχαίνει.

Χρόνια μετά αφού ένα εναλλακτικό νόμισμα αποδείξει την ασφάλεια και την αποδοτικότητα του, και φυσικά αφού φτάσει η τιμή του στα ύψη, θα μπορούσε η κοινότητα του Bitcoin να διανοηθεί την ιδέα της επικαιροποίησης με τον αλγόριθμο συναίνεσης του.

Αυτό είναι, τουλάχιστον, το πώς μπορώ να φανταστώ πώς η μετάβαση αυτή θα διεξαχθεί.

Εδώ έρχεται το συναρπαστικό μέρος:

Παρά το γεγονός ότι βρισκόμαστε στις πολύ πρώτες μέρες της τεχνολογίας αυτής, δεν νομίζω ότι θα πρέπει να περιμένουμε πέντε ή 10 χρόνια για αυτόν τον αποδοτικό αλγόριθμο να εφευρεθεί. Πιστεύω ότι εφευρέθηκε και βγήκε σε κυκλοφορία τον Ιούλιο του 2014.

Θα είναι πολύ ενδιαφέρον να το παρακολουθήσουμε μέσα στα επόμενα λίγα χρόνια.

Αυτό το νέος αλγόριθμος συναίνεσης ονομάζεται Εξουσιοδοτημένη Απόδειξη της Συμμετοχής (DPOS). Ο Dan Larimer τον επινόησε.

Σύμφωνα με τους υπολογισμούς μου, αν αυτός ο αλγόριθμος ήταν η ραχοκοκαλιά του υφιστάμενου δικτύου Bitcoin, θα παρήγαγε περισσότερη αποκέντρωση για λιγότερο από το 5% του κόστους. Το αποτέλεσμα θα είναι η μείωση του πληθωρισμού και μια αύξηση στην τιμή του Bitcoin.

Το DPOS επιτρέπει να γίνονται αξιόπιστα επιβεβαιωμένες συναλλαγές κάθε 10 δευτερόλεπτα. Με το Bitcoin, αυτό χρειάζεται έξι επιβεβαιώσεις μέσα σε 10 λεπτά η κάθε μία. 10 δευτερόλεπτα έναντι μίας ώρας είναι μια αρκετά σημαντική διαφορά.

Τo DPOS έχει ήδη τεθεί σε εφαρμογή, και είναι η ραχοκοκαλιά των Bitshares.

Τα Bitshares ξεκίνησαν τον Ιούλιο του 2014.

Πώς λοιπόν λειτουργεί η «Εξουσιοδοτημένη Απόδειξη της Συμμετοχής» (DPOS); Λειτουργεί με τη χρησιμοποίηση συστημάτων φήμης και ψηφοφορία πραγματικού χρόνου χωρίς τριβή, για να δημιουργήσει μια ομάδα συμβαλλομένων μερών οριοθετημένης αξιοπιστίας (limited trusted parties). Αυτά τα μέλη έχουν στη συνέχεια το δικαίωμα να δημιουργήσουν μπλοκ ώστε να τα προσθέσουν στο Blockchain και απαγορεύουν σε μn-αξιόπιστα μέρη από το να συμμετάσχουν. Η «ομάδα έμπιστων μελών» αναλαμβάνουν εκ περιτροπής να δημιουργήσουν μπλοκ σε μια τυχαία σειρά που αλλάζει με κάθε επανάληψη.

Είναι σημαντικό να σημειωθεί ότι δεν απαιτείται πολλή εμπιστοσύνη. Οι δημιουργοί μπλοκ (που ονομάζονται αντιπρόσωποι) μπορούν να δημιουργήσουν ή να μην δημιουργήσουν μπλοκ, να περιλαμβάνουν συναλλαγές ή να μην περιλαμβάνουν συναλλαγές. Αυτό είναι όλο. Δεν μπορούν να αλλάξουν τα στοιχεία της συναλλαγής, όπως αποστολείς, παραλήπτες ή υπόλοιπα, έτσι έχουν λίγη δύναμη στο να κάνουν οτιδήποτε επιβλαβές. Αν οι αντιπρόσωποι αδυνατούν να δημιουργήσουν ένα μπλοκ ή να περιλάβουν μία συναλλαγή, το μπλοκ του επόμενου αντιπρόσωπου θα είναι διπλάσιο σε μέγεθος ή θα περιλαμβάνει την χαμένη συναλλαγή, καθώς και ο χρόνος επιβεβαίωσης θα είναι 20 δευτερόλεπτα αντί για 10 δευτερόλεπτα. Ούτε γάτα, ούτε ζημιά. Η κακόβουλη ή μη έγκαιρη συμπεριφορά ενός αντιπρόσωπου είναι στη διάθεση του κοινού και η κοινότητα μπορεί να τον καταψηφίσει γρήγορα και εύκολα. Αυτό θα είχε ως αποτέλεσμα ο αντιπρόσωπος να χάσει το εισόδημα του ως αντιπρόσωπος χωρίς καμιά πιθανή θετική πλευρά.

Ένα σύστημα ψηφοφορίας είναι ενσωματωμένο στο πρόγραμμα πελάτη. Κάθε ιδιοκτήτης Bitshares ψηφίζει για να δημιουργήσει μια ομάδα από 101 αντιπροσώπους που αναλαμβάνουν εκ περιτροπής την κατασκευή μπλοκ.

Ο αριθμός 101 είναι αυθαίρετος. Η κοινότητα θα μπορούσε να επιτρέψει σε περισσότερους αντιπροσώπους για περισσότερη αποκέντρωση, αλλά το κόστος τους θα ανέβαινε. Θα μπορούσαν επίσης να μειώσουν το κόστος σε βάρος της αποκέντρωσης έχοντας λιγότερους από 101 αντιπροσώπους. Το 101 είναι η πρώτη προσπάθεια σε αυτή την ιδανική θέση και μπορεί να τροποποιηθεί από την κοινότητα σε μεταγενέστερο στάδιο.

Έτσι, η γενική ιδέα είναι ότι, επειδή ο αριθμός των θέσεων των αντιπροσώπων είναι περιορισμένος, οι αντιπρόσωποι στην πραγματικότητα ανταγωνίζονται ο ένας τον άλλο για τη δουλειά. Μειώνοντας οικειοθελώς τους μισθούς τους, οι αντιπρόσωποι μπορούν να προσελκύσουν ψήφους, και ως εκ τούτου, το κόστος ασφάλισης του δικτύου διατηρείται υπό έλεγχο από τον ανταγωνισμό μεταξύ των αντιπροσώπων.

Ο βαθμός κατά τον οποίο είναι αποκεντρωμένο είναι στον απόλυτο έλεγχο των κατόχων Bitshares, καθώς αυτοί αποφασίσουν πόσοι αντιπρόσωποι μπορούν να είναι δημιουργοί μπλοκ.

Εν τω μεταξύ, οι ειδεχθείς αντιπρόσωποι δεν παίρνουν καμία αξία από την κακή συμπεριφορά και καταψηφίζονται γρήγορα.

Εκτιμώντας ότι το Bitcoin πληρώνει τους «ανθρακωρύχους» αυξάνοντας την παροχή νομίσματος, ή για να το θέσουμε με ένα άλλο τρόπο, αραιώνοντας τους μετόχους του Bitcoin, τα Bitshares μπορούν να πληρώσουν τους 101 αντιπροσώπους τους από τα τέλη και μόνο, και δεν απαιτείται καμία αραίωση. Μάλιστα, επειδή οι αντιπρόσωποι μπορούν από μόνοι τους να μειώσουν τις αποδοχές τους για να πάρουν περισσότερους ψήφους, τα υπόλοιπα τέλη καταβάλλονται στους κατόχους Bitshares ως μερίσματα.

Κάτι άλλο πολύ ωραίο συμβαίνει με αυτό το μοντέλο.

Αντί να χρειάζεται απλά μια μείωση μισθού για να γίνει ένας αντιπρόσωπος, οι αντιπρόσωποι μπορεί να ψηφιστούν επειδή χρησιμοποιούν την αμοιβή τους ως αντιπρόσωποι σε άλλες εργασίες όπως το μάρκετινγκ, η νομική εργασία ή γνωριμιών (lobbying). Με τον τρόπο αυτό μπορούν να εκτελέσουν ορισμένα από τα καθήκοντα που οι εργαζόμενοι άλλων τύπων επιχειρήσεων θα έκαναν.

Επομένως, υπάρχουν ισχυρά κίνητρα για όλους τους αντιπροσώπους όχι μόνο να εξασφαλίσουν το δίκτυο, αλλά επίσης να παρέχουν αξία προς τους μετόχους και με άλλους τρόπους.

Επίσης, παρά τον ad-hoc (σκοποκρατικό) τρόπο με τον οποίο το Bitcoin φθάνει σε συναίνεση, το DPOS έχει ένα ενσωματωμένο σύστημα ψηφοφορίας μετόχων σε πραγματικό χρόνο. Αυτό επιτρέπει στο σύστημα να λειτουργήσει σαν μια συνεχής συνέλευση των μετόχων όπου οι μέτοχοι ψηφίζουν ή καταψηφίζουν διάφορες αλλαγές στο καταστατικό της εταιρείας. Σε σύγκριση με το Bitcoin, τα δικαιώματα ψήφου στο BitShares είναι ακράδαντα με το μέρος των μετόχων και όχι των υπαλλήλων.

Ενώ ο αλγόριθμος Proof Of Work του Bitcoin μπορεί να λειτουργήσει καλά για ένα νόμισμα, πιστεύω ότι τα χαρακτηριστικά και οι αποδόσεις του DPOS τον καθιστά πολύ πιο κατάλληλο για τη δημιουργία DACs.

Πιστεύω ότι η ανάπτυξη του DPOS θα εξαπολύσει στον κόσμο μια σειρά από DACs με έναν τρόπο που θα ήταν αδύνατο να γίνει πριν. Η διερεύνηση μερικών από αυτών των ευκαιριών είναι αυτό που πραγματεύεται αυτό το βιβλίο.

Θα αφήσω την τεχνική συζήτηση του DPOS μέχρι εδώ, αλλά δείτε μια ανάρτηση σε blog που έγραψα για το θέμα του DPOS έναντι του POW, με πολλούς συνδέσμους για περαιτέρω μελέτη.

http://successcouncil.com/post.php?info=Is-this-the-reason-the-Bitcoin-price-is-not-exploding-right-now
